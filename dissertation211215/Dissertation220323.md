## ΙΟΝΙΟ ΠΑΝΕΠΙΣΤΗΜΙΟ

![alt text](https://github.com/Emmionel/ResearchProjectSophEmmMainRepo2104/blob/main/dissertation211215/images/Ionian_University_seal.png)

## ΣΧΟΛΗ ΜΟΥΣΙΚΗΣ ΚΑΙ ΟΠΤΙΚΟΑΚΟΥΣΤΙΚΩΝ ΤΕΧΝΩΝ

## Τμήμα Μουσικών Σπουδών και το Τμήμα Τεχνών Ήχου και Εικόνας

## Διατμηματικό Πρόγραμμα Μεταπτυχιακών Σπουδών (ΔΠΜΣ) με τίτλο: «Τέχνες και Τεχνολογίες του Ήχου».

# ΥΠΟΜΝΗΜΑ ΔΙΠΛΩΜΑΤΙΚΗΣ ΕΡΓΑΣΙΑΣ

# «Τα αφηγηματικά μέσα μεταξύ Ήχου, Εικόνας και Επιτέλεσης στις διαφορετικές εκδοχές του πολυμεσικού μου έργου "*Life in Plastic*"»

### της φοιτήτριας
## ΣΟΦΙΑΣ ΕΜΜΑΝΟΥΗΛΙΔΟΥ
## ΑΕΜ: ΜΗ2020002

## ΕΠΙΒΛΕΠΩΝ: ΖΑΝΝΟΣ ΙΩΑΝΝΗΣ

## ΜΑΙΟΣ 2023

# “Where words fail, music speaks.”
## -Hans Christian Andersen

# Ευχαριστίες
Αρχικά, θα ήθελα να ευχαριστήσω θερμά τον επιβλέποντα καθηγητή μου κ. Ζάννο Ιωάννη του  οποίου η εμπειρία, καθοδήγηση, επίβλεψη και ο χρόνος αποτέλεσαν καθοριστικούς παράγοντες κατά την πορεία και ολοκλήρωση της παρούσας διπλωματικής εργασίας.

Ευχαριστώ θερμά τους καθηγητές μου κ. Μνιέστρη Ανδρέα και κ. Λουφόπουλο Απόστολο για το χρόνο που διάθεσαν, ώστε να μελετήσουν την διπλωματική μου εργασία και να προβούν σε πολύτιμες παρατηρήσεις, συντελώντας στην ουσιαστική βελτίωση αυτής.

Επιπρόσθετα, ευχαριστώ τους φίλους μου Καζαντίδου Μυρτώ, Μουστάκα Στέλλα, Ντουλματζή Κώστα και  Πέτρα Τσιάκα για την συμμετοχή τους στο οπτικοακουστικό υλικό του πολυμεσικού έργου (multimedia) “*Life in Plastic*” που εξετάζει η διπλωματική. Η συμμετοχή και οι υποδείξεις τους βοήθησαν στη βελτίωσή της τόσο σε τεχνικό όσο και σε ερευνητικό επίπεδο. Ευχαριστώ θερμά τον Κώστα Ντουλματζή για την βιντεοσκόπηση των πλάνων του οπτικού υλικού καθώς και το μοντάζ του έργου.    

Τέλος, θα ήθελα να ευχαριστήσω την Δάφνη Γιαντσούδη για την ψυχολογική υποστήριξή της που συντέλεσε στην πραγματοποίηση και ολοκλήρωση της διπλωματικής μου εργασίας.

# Πρόλογος

Όπως αναφέρει ο Πολ Γκρίφιθς (Μοντέρνα μουσική 1993), μία από τις σημαντικότερες εποχές στην εξελικτική πορεία της μουσικής είναι η εποχή μας η οποία χαρακτηρίζεται από πλήθος επιρροών, τόσο από το παρελθόν της, έτσι όπως το διαμόρφωσαν σπουδαίοι συνθέτες διαφόρων άλλων εποχών, όσο και από την πορεία της τεχνολογικής εξέλιξης. Ο συνθέτης του σήμερα έχοντας γνώση των της μουσικής του παρελθόντος όπως της Αναγέννησης, του Μπαρόκ, του Ροκοκό, του Κλασικισμού, του Ρομαντισμού και  έχοντας βιώσει τη ραγδαία πρόοδο των τεχνολογικών μέσων, από τα μέσα του 20ου αιώνα, απόρροια της βιομηχανικής επανάστασης, που άρχισε από τα μέσα του 19ου αιώνα, καλείται να αφομοιώσει όλες αυτές τις επιρροές του παρελθόντος και να τις εντάξει στην τέχνη του, στην μουσική του γραφή.

Η εποχή μας είναι ιδιαίτερα σημαντική στην ιστορία της μουσικής καθώς στην εποχή αυτή πραγματοποιούνται καινοτομίες, οι οποίες θα είναι καθοριστικές για την μελλοντική εξέλιξη της μουσικής. Στον 20ό αιώνα άρχισε και συνεχίζεται και στην εποχή μας να γίνεται συστηματική καταγραφή της μουσικής πράξης με οπτικά και ακουστικά μέσα όπως βιντεοσκόπηση και ηχογράφηση, καθώς και μετεξέλιξη των προγενέστερων μουσικών-συνθετικών μορφών με την χρήση της τεχνολογίας. Ανάλογες αναφορές βρίσκουμε και στο σύγγραμμα Μοντέρνα Μουσική (Γκρίφιθς 1993).   

Προφανώς δεν θα μπορούσαμε ακόμα να προσδώσουμε οποιονδήποτε χαρακτηρισμό στην μουσική της εποχής μας καθώς αυτό μπορεί να γίνει μόνο εκ των υστέρων έχοντας δει τα αποτελέσματα της σημερινής μουσικής (Cage 2017). Γνωρίζοντας όμως τι έχει προηγηθεί στην εξελικτική πορεία της μουσικής σύνθεσης καθώς επίσης και στο επίπεδο της τεχνολογίας, της φιλοσοφίας, της ψυχολογίας, της κοινωνιολογίας, όπως και της παγκόσμιας ιστορίας του ανθρώπου μπορούμε να εξηγήσουμε το γιατί η μουσική του σήμερα έχει διαμορφωθεί κατ’ αυτόν τον τρόπο που έχει διαμορφωθεί και ποιοι μπορεί να είναι οι στόχοι της και οι προβληματικές της.

Προτού ξεκινήσει αυτό το υπόμνημα διπλωματικής του ΔΠΜΣ «Τέχνες και Τεχνολογίες του Ήχου», πρέπει πρώτα να αναφερθεί πως η ανάλυση ενός έργου από τον ίδιο τον συνθέτη εμπερικλείει αρκετά προβλήματα, κυρίως λόγω της υποκειμενικότητάς του όσον αφορά τόσο την εκάστοτε συνθετική πρόθεση για την σύνθεση των έργων όσο και για το επιθυμητό ηχητικό αποτέλεσμα.

Είναι προφανές, λόγω των προαναφερθέντων, πως η πρόθεση, η υποκειμενική, δηλαδή, διάσταση της συνθετικής διαδικασίας δεν μπορεί να ελεγχθεί με αντικειμενικούς όρους. Παρ’ όλα αυτά, ο συνθέτης έχει την δυνατότητα στην ανάλυσή του, να στηρίξει και να δικαιολογήσει τις εκάστοτε προθέσεις του, αντιστοιχώντας τα μέσα που επέλεξε και τον τρόπο χρήσης τους προς το επιδιωκόμενο αποτέλεσμα, καθώς και να αξιολογηθεί η συνθετική του ικανότητα της σκέψης και της υλοποίησης τέτοιων έργων/εργασιών.

# Περίληψη στα ελληνικά

Η παρούσα έρευνα αναλύει τους μηχανισμούς της αφήγησης σε πολυμεσικά έργα. Προσπαθεί να εξηγήσει, δηλαδή, με ποιον τρόπο το κάθε μέσο σε ένα πολυμεσικό έργο [εικόνα, ήχος, επιτέλεση (performance)] συμβάλει στην συνολική αφήγηση. Η έρευνα αυτή εξετάζει την υπόθεση ότι κάθε μέσο έχει διαφορετική οπτική γωνία που συνυφαίνεται με τις εγγενείς ιδιότητες του μέσου. Κατά συνέπεια στην εργασία αναλύονται σε βάθος οι σχέσεις αλληλεξάρτησης/αλληλεπίδρασης μεταξύ των μέσων στην αφήγηση.

Η μελέτη δηλαδή θα βασιστεί πάνω στην θεωρία της αφήγησης (narration) και την ρητορική. Θα εξεταστεί ιδιαίτερα η αφηγηματική θέση και ο αφηγηματικός χρόνος για το ήδη προκατασκευασμένο οπτικό (video) και ηχητικό (tape) μέρος του έργου καθώς και της επιτέλεσης. Επιπλέον, θα εξετασθούν οι διαφορετικές προοπτικές επιτέλεσης (εκδοχές) του έργου καθώς και πως αυτές μεταβάλλουν την συνολική δομή του έργου. Συγκεκριμένα θα εξετασθεί η αλληλεπίδραση των μέσων (εικόνα, ήχος, επιτέλεση) στις δύο πιθανές εκδοχές (versions) του έργου "*Life in Plastic*"*

Η εργασία εστιάζει στο πολυμεσικό μου έργο “*Life in Plastic*” και ρωτά τα εξής:  

1. Ποια η αλληλεπίδραση των μέσων στο έργο;
2. Με ποιες μεθόδους εξετάζεται η αλληλεπίδραση αυτή;
3. Ποιος είναι ο ρόλος της αφήγησης σε πολυμεσικά έργα;
4. Κατά πόσο μεταβάλλεται η αλληλεπίδραση των μέσων στις δύο διαφορετικές εκδοχές
του έργου;
5. Ποια είναι τα προβλήματα μιας τέτοιας μελέτης και ποιο το όφελός της;

Η ανάλυση ενός έργου από τον ίδιο τον συνθέτη εάν και φαίνεται προβληματική, ο συνθέτης μπορεί να στηρίξει και να δικαιολογήσει την πρόθεσή του μέσω της θεωρίας της αφήγησης και να αντιστοιχίσει τα μέσα που επέλεξε και τον τρόπο χρήσης τους προς το επιδιωκόμενο αποτέλεσμα και να ανοίξει τον δρόμο ερευνητικά για να τεθούν νέα ερωτήματα σχετικά με την σχέση μεταξύ ήχου, εικόνας καθώς και επιτέλεσης.

# Περίληψη στα αγγλικά (Abstract)

This research analyses the mechanisms of narrative in multimedia works. It tries to explain how each medium in a multimedia work [image, sound, performance] contributes to the overall narrative. This research examines the assumption that each medium has a different perspective that is intertwined with the inherent properties of the medium. Consequently, the paper analyses in depth the interdependence/interaction between media in narrative.

That is, the study will be based on narrative theory (narration) and rhetoric. The narrative position and narrative time for the already prefabricated visual (video) and audio (tape) part of the work as well as the performance will be particularly examined. In addition, the different performance perspectives (versions) of the work and how these alter the overall structure of the work will be examined. In particular, the interaction of the media (image, sound, performance) in the two possible versions of the work "*Life in Plastic*"* will be examined.

The paper focuses on my multimedia work "*Life in Plastic*" and asks the following questions:  

1. What is the interaction of media in the work?
2. What methods are used to examine this interaction?
3. What is the role of narrative in multimedia works?
4. To what extent does the interaction of the media change in the two different versions?
How does it vary between the two different versions of the work?
5. What are the problems of such a study and what are the benefits of such a study?

The analysis of a work by the composer himself, even if it seems problematic, the composer can support and justify his intention through the theory of narrative and match his chosen media and the way they are used to the intended effect and open the way research-wise to ask new questions about the relationship between sound, image as well as performance.

# Περιεχόμενα

## 1. Εισαγωγή
     1.1 Προκαρκτικό κίνητρο και θεωρητικός προβληματισμός
     1.2 Στόχος της εργασίας
     1.3 Κεντρική θεματική του έργου (πλοκή)
     1.4 Περιγραφή της θεματικής της διπλωματικής και μεθοδολογία Έρευνας
     1.5 Ορισμός της Προγραμματικής Μουσικής
     1.6 Ορισμός της Ρητορικής
     1.7 Ορισμός της Τέχνης της Αφήγησης
     1.8 Ορισμός της Πολυμεσικότητας στις Τέχνες
## 2. Ρητορική και αφήγηση σε πολυμεσικά έργα   
     2.1 Ο ρόλος της αφήγησης στην πολυμεσικότητα στις Τέχνες  
     2.2 Παραδείγματα πολυμεσικών έργων
     2.3 Παρόμοιες αναλύσεις πολυμεσικών έργων από άλλους ερευνητές (state of the art)
## 3. Ανάλυση τoυ πολυμεσικού έργου  “*Life in Plastic*”   
    3.1 Ανάλυση του προκατασκευασμένου ηχητικού υλικού του έργου (tape)
    3.2 Ανάλυση του προκατασκευασμένου οπτικού υλικού του έργου (video)
    3.3 Ανάλυση της παρτιτούρας του έργου
    3.4 Διαφορετικές εκδοχές (versions) του έργου και πως αυτές προέκυψαν
    3.5 Αφηγηματικότητα των μέσων στην πρώτη εκδοχή (version)
    3.6 Αφηγηματικότητα των μέσων στην δεύτερη εκδοχή (version)
    3.7 Μεταβολή της αλληλεπίδρασης των μεσών στις διαφορετικές εκδοχές του έργου "*Life in Plastic*"
## 4. Συμπεράσματα
## 5. Επίλογος
## 6. Βιβλιογραφία

# 1. Εισαγωγή

## 1.1. Προκαταρκτικό κίνητρο και θεωρητικός προβληματισμός

Η έρευνα αυτή ξεκίνησε με στόχο να βρεθεί μία ακριβής μετάφραση του ήχου σε εικόνα και της εικόνας σε ήχο. Ανέκαθεν μου κέντριζε το ενδιαφέρον το φαινόμενο της συναισθησίας (synaesthesia), της νευρολογικής πάθησης όπου γίνεται συνδυασμός δύο ή παραπάνω αισθήσεων (Nelson 2022). Συγκεκριμένα το φαινόμενο που θα ήθελα να μελετήσω είναι ένας τύπος συναισθησίας, η χρωματική συναισθησία (chromesthesia and/or sound-to-color synesthesia) κατά την οποία ένα ακουστικό ερέθισμα έχει ως αποτέλεσμα την διέγερση χρωματικών/οπτικών αισθήσεων (Nelson 2022, Neely 2018).

Η Ιστορία της χρωματικής συναισθησίας ξεκινάει περίπου στις αρχές του 1900 με τον συναισθητικό Ρώσο συνθέτη Αλεξάντρ Σκριάμπιν (Alexander Scriabin). Ο Σκριάμπιν ανέπτυξε το δικό του σύστημα για την χρωματική του συναισθησία το οποίο είναι βασισμένο στον κύκλο των πέμπτων γνωστό και ως "χρωματικός κύκλος". Χαρακτηριστικά, ο Σκριάμπιν εφηύρε το πληκτρολογόγιο με φώτα (clavier à lumières and/or chromola). Το πληκτρολογόγιο με φώτα είναι ένα μουσικό όργανο το οποίο εφευρέθηκε από τον Σκριάμπιν για να εξυπηρετήσει τους σκοπούς του συμφωνικού του ποιημάτος "*Προμηθέας: Το ποίημα της φωτιάς*". Τα πλήκτρα του οργάνου αυτού ήταν διακοσμημένα με χρώματα, αντίστοιχα με τα χρώματα του χρωματικού του κύκλου, του συστήματος δηλαδή που εφύηρε για την συναισθησία του. Στο όργανο αυτό κάθε νότα αντιστοιχεί σε μια συγκεκριμένη απόχρωση και το πάτημα κάθε πλήκρου έχει ως αποτέλεσμα το χρώμα αυτό να αναπαραστάται με φώτα. Αν και κατασκευάστηκε μόνο ένα πληκτρολόγιο με φώτα για την παράσταση του "*Προμηθέας: Το ποίημα της φωτιάς*" στη Νέα Υόρκη το 1915, το ερευνητικό ενδιαφέρον για την συναισθησία και δη για την χρωματική συναισθησία δεν έμεινε μόνο εκεί (Tan 2021).

Μολονότι η απαρχή της χρωματικής συναισθησίας σηματοδοτείτε γύρω στις αρχές του 20ου αιώνα, υπάρχουν αναφορές και για άλλους συνθέτες προγενέστερους που παρουσίαζαν τα ίδια συμπτώματα. Από συνθέτες του 19ου αιώνα έχουμε τον συνθέτη και πιανίστα Φραντς Λιστ (Franz List), του οποίου τα σχόλια συχνά μπέρδευαν την ορχήστρα του. Λεγόταν πως "έβλεπε χρώματα" στο άκουσμα μουσικών τόνων και έκανε υποδείξεις στους μουσικούς να παίζουν με διαφορετικές ποιότητες χρωμάτων (Tan 2021). Ο Σκριάμπιν ανέπτυξε την θεωρία του περί συναισθησίας αφού διάβασε το βιβλίο "*Optics*" του Ισαάκ Νεύτον (Isaac Newton) που έγραψε το 1704. Στο βιβλίο αυτό ο Νεύτον χρησιμοποιεί μουσικές μεταφορές και παραδείγματα έτσι ώστε να περιγράψει το χρώμα και το φως. Ο όρος που χρησιμοποιείται για την συσχέτιση μεταξύ του ήχου και του χρώματος/φωτός είναι ο Φωτισμός (Photism) και σύμφωνα με τα παραπάνω διαπιστώνουμε πως και ο Νεύτων είχε και αυτός ένα είδος χρωματικής συναισθησίας (Neely 2018).   

Υπάρχουν, όπως βλέπουμε, αρκετοί άνθρωποι που έχουν, λίγο ή πολύ, συναισθησία και συγκεκριμένα χρωματική συναισθησία. Γνωστοί συναισθητικοί συνθέτες είναι ο Λέοναρντ Μπερνστάιν (Leonard Bernstein), η Έιμι Μπιτς (Amy Beache) και ο Γιαν Σιμπέλιους (Jean Sibelius). Μεταξύ άλλων, από σύγχρονους καλλιτέχνες οι οποίοι έχουν αναφέρει πως έχουν βιώσει συναισθητικές εμπειρίες έχουμε τους Φρανκ Όσιαν (Frank Ocean), Τόρι Έιμος (Tori Amos), Μπίλλι Άιλις (Billie Eilish), Μπίλι Τζόελ (Billy Joel), Φαρέλ Γουίλιαμς (Pharrell Williams), Μαρίνα-Λαμπρινή Διαμάντη και Κέιτλιν Χόβα (Kaitlyn Hova) (Hermansson 2022, Tan 2021).

Έκτοτε και έως τις μέρες μας, πλήθος μουσικών και ερευνητών προσπάθησαν να βρούνε ή να εφεύρουν συστήματα τα οποία συσχετίζουν την εικόνα με τον ήχο και επαληθεύονται με αντικειμενικά κριτήρια. Δυστυχώς κάτι τέτοιο δεν είναι εφικτό διότι το φως -και συνεπώς το χρώμα και η εικόνα- αποτελεί ένα ηλεκτρομαγνητικό κύμα ενώ ο ήχος -η μουσική, ο θόρυβος- αποτελεί ένα μηχανικό κύμα και είναι ανεξάρτητα μεταξύ τους. Επιπλέον οι συναισθητικές εμπειρίες διαφέρουν μεταξύ των συναισθητικών ανθρώπων καθώς κάθε άνθρωπος έχει διαφορετική ανταπόκριση στην έκθεση ενός χρώματος/ποιότητα φωτός (Neely 2018). Αυτό διαφαίνεται και από τις παρακάτω εικόνες οι οποίες μας δείχνουν δύο διαφορετικά συστήματα αντιστοίχισης νοτών και χρωμάτων.

![alt text](https://github.com/Emmionel/ResearchProjectSophEmmMainRepo2104/blob/main/dissertation211215/images/Association-between-note-and-color-Alexander-Scriabin_Q320.jpg)

Εικόνα 1: Σύστημα συσχέτισης νοτών και χρωμάτων από τον Αλεξάντρ Σκριάμπιν (Matanski 2017).

![alt text](https://github.com/Emmionel/ResearchProjectSophEmmMainRepo2104/blob/main/dissertation211215/images/ColorOfSound_Nextdrum_md.jpg)

Εικόνα 2: Σύστημα συσχέτισης νοτών και χρωμάτων από τους Νίκολας Μελέντες (Nicholas Melendez) και Κλιντ Γκος (Clint Goss) (Goss, Melendez 2016)

Έχουν καταμετρηθεί 75 τύποι συναισθησίας μέχρι σήμερα. Κατανοούμε δηλαδή πως οι τύποι της συναισθησίας μπορεί να ξεπερνούν τον συνδυασμό των αισθήσεών μας. Ο ορισμός της συναισθησίας είναι αρκετά ανοικτός έτσι ώστε να νοείται σαν συναισθησία οποιοαδήποτε πιθανή συσχέτιση δύο αισθήσεων, με την ευρεία έννοια, που μπορεί να έχει ένας άνθρωπος. Για παράδειγμα, η συσχέτιση ενός ήχου με μία κίνηση μπορεί να θεωρηθεί ως συναισθητική εμπειρία. Χαρακτηριστικά όπως αναφέρει και ο Αλβάρεζ (Alvarez) οι προσωπικότητες μας τείνουν να δημιουργούν διάφορες συσχετίσεις/συνειρμούς οι οποίοι αφορούν τα γράμματα ή τα σχήματα ή τους αριθμούς. Οι συνειρμοί αυτοί μπορούν επίσης να προσμετρηθούν ως συναισθητικές εμπειρίες (Alvarez 2011, Day n.d.).

## 1.2. Στόχος της εργασίας

Κατανοώντας πως η σύνδεση ήχου, εικόνας και επιτέλεσης επιδέχεται πολλές απαντήσεις και προοπτικές από διάφορα επιστημονικά πεδία όπως μουσικολογία, ψυχολογία, φιλοσοφία η απόπειρα αυτής της μελέτης αποσκοπεί σε μία πρώτη τριβή με το θέμα. Η συγκεκριμένη θεματική πιστεύω χρήζει μελέτης και έρευνας δεδομένου του ότι η τέχνη μας έχει την τάση να γίνεται πολυμεσική και διαδραστική.

Σε αυτή την διπλωματική εξετάζω τους μηχανισμούς της αφήγησης σε πολυμεσικά έργα. Η έρευνα προσπαθεί να εξηγήσει με ποιον τρόπο το κάθε μέσο σε ένα πολυμεσικό έργο [εικόνα, ήχος, επιτέλεση (performance)] συμβάλει στην συνολική αφήγηση. Συγκεριμένα, η παρούσα μελέτη εξετάζει την υπόθεση ότι κάθε μέσο έχει διαφορετική οπτική γωνία που συνυφαίνεται με τις εγγενείς ιδιότητες του μέσου. Κατά συνέπεια στην εργασία αναλύονται σε βάθος οι σχέσεις αλληλεξάρτησης/αλληλεπίδρασης μεταξύ των μέσων στην αφήγηση.

Για να απαντήσουμε στα ερωτήματα που διερευνούν την σχέση μεταξύ του ήχου, της εικόνας και της επιτέλεσης θα πρέπει πρώτα να ορίσουμε την έννοια της προγραμαμτικής μουσικής καθώς και την έννοια της τέχνης της αφήγησης. Η τέχνη της αφήγηγησης στην παρούσα διπλωματική αποτελεί ένα ενωτικό εργαλείο με το οποιο προσπαθούμε να βρούμε αντιστοιχίες και νοητικές γέφυρες ανάμεσα στα διαφορετικά μέσα (ήχος, εικόνα, κείμενο, κίνηση, κλπ.). Η τέχνη της αφήγησης θεωρείται παρακλάδι της ρητορικης, η οποία αποτελεί μία ξεχωριστή επιστήμη με τη δική της εννοιολογική εργαλειοθήκη. Η ρητορική αποτελεί μία επιστημονική μέθοδο για να προσεγγίσουμε την τέχνη της αφήγησης.

## 1.3 Κεντρική θεματική του έργου (πλοκή)

Το χρονικό της πλοκής του έργου εκτυλίσσεται σε παροντικό χρόνο και συγκεκριμένα στο έτος 2021, μήνα Μάρτιο. Ο κόσμος κατακερματίζεται καθημερινά αυτό το έτος από τις συνέπειες της πανδημίας του ιού Covid-19. Περίπου ένα χρόνο και κάτι μήνες χρονολογείται η πρώτη εμφάνιση του ιού στην υφήλιο. Τι προξένησε αυτή την καταστροφή που αλλάζει τα μέχρι τώρα δεδομένα; Ποιος ευθύνεται για την διασπορά του ιού αυτού; Φταίει ο κακός χειρισμός; Φταίει η πολιτική; Φταίει η παρεμβατικότητα του ανθρώπου στο φυσικό του περιβάλλον και η εκμετάλλευσή του με αντίτιμο το προσωπικό όφελος και τα χρηματικά κέρδη; Οι θεωρίες ποικίλουν και είναι ανάλογες του πλήθος των ανθρώπων που τις εκπροσωπούν. Προσωπικά τείνω στην τελευταία εκδοχή, στην αδιάκοπη εκμετάλλευση του περιβάλλοντος από το ανθρώπινο είδος.  

Ο άνθρωπος ζει στο περιβάλλον του περισσότερο ως κατακτητής παρά ως ένας απλός ένοικος. Χρόνια προβλήματα ρύπανσης καταστρέφουν καθημερινά το φυσικό μας περιβάλλον με κοινό παρονομαστή, σχεδόν πάντα, το χρηματικό κέρδος. Το έργο “*Life in Plastic*” ασκεί κριτική στο “πλαστικοποιημένη” πλέον ζωή μας. Το έργο ασκεί κριτική στην χρήση του πλαστικού από την σημερινή/σύγχρονη κοινωνία. Η σύνθεση του έργου έγινε το 2021 στο πλαίσιο του μαθήματος "*Σύνθεση ηλεκτροακουστικής Μουσικής*" με επιβλέπων τον κ. Μνιέστρη Ανδρέα. Το έργο "*Life in Plastic*" χαρακτηρίζεται πολυμεσικό διότι είναι ένα έργο που αποτελείται από πολλά μέσα (εικόνα, ήχος, επιτέλεση).

Το παγκόσμιο πρόβλημα της πλαστικής ρύπανσης απασχολεί την ανθρωπότητα εδώ και πολύ καιρόgit@github.com:SONARTS21-ResearchProject-SophEmm2104/ResearchProjectSophEmmMainRepo2104.git. Μεγάλο μέρος της σύγχρονης κοινωνίας έχει ευαισθητοποιηθεί και ζητάει πλέον δραστικές λύσεις για την αντιμετώπιση αυτού του προβλήματος. Είναι γεγονός πως ακόμα και κάποιες από τις μεγαλύτερες εταιρείες που παράγουν τεράστιες ποσότητες συσκευασιών μίας χρήσης με βάση το πλαστικό πως, εν τέλει, παραδέχονται ότι πρέπει να κάνουν κάτι και οι ίδιες για την αντιμετώπιση αυτού του προβλήματος.

Το έργο αυτό παραθέτει μερικές πτυχές της χρήσης του πλαστικού στην σύγχρονη κοινωνία μας. Οι επεκτάσεις είναι πολλές, αλλά στο έργο αυτό γίνεται κυρίως του πόσο σημαντικό και αδιάρικτο είναι το πλαστικό σαν υλικό στην καθημερινή μας ζωή.

## 1.4 Περιγραφή της θεματικής της διπλωματικής και μεθοδολογία Έρευνας

Η εργασία εστιάζει στο πολυμεσικό μου έργο “*Life in Plastic*” και ρωτά τα εξής:  

1. Ποια η αλληλεπίδραση των μέσων στο έργο;
2. Με ποιες μεθόδους εξετάζεται η αλληλεπίδραση αυτή;
3. Ποιος είναι ο ρόλος της αφήγησης σε πολυμεσικά έργα;
4. Κατά πόσο μεταβάλλεται η αλληλεπίδραση των μέσων στις δύο διαφορετικές εκδοχές
του έργου;
5. Ποια είναι τα προβλήματα μιας τέτοιας μελέτης και ποιο το όφελός της;

Για το έργο αυτό υπάρχουν δύο πιθανές εκδοχές/εκτελέσεις (versions). Οι εκδοχές αυτές προέκυψαν λόγω των δυσκολιών υλοποίησης της πρώτης εκδοχής. Το έργο "*Life in Plastic*" αρχικά συντέθηκε για ζωντανή προβολή (εικόνα), προκατασκευασμένο ηλεκτροακουστικό ηχητικό υπόβαθρο (tape) (ήχος) και έναν έως τριάντα πέντα εκτελεστές (επιτέλεση). Σε αντίθεση με την πρώτη εκδοχή του έργου, η δεύτερη εκδοχή (version) αντί για εκτελεστές καλεί τους ίδιους τους ακροατές του έργου να συμμετέχουν ενεργά με το να χτυπάνε ρυθμικά μοτίβα πάνω σε διάφορα πλαστικά αντικείμενα που τυγχάνει να φέρουν πάνω τους.

Σύμφωνα με τα παραπάνω διαπιστώνουμε πως η κύρια διαφοροποίηση μεταξύ των δύο εκδοχών του έργου είναι οι διαφορετικές προοοπτικές επιτέλεσης. Στην πρώτη εκδοχή του έργου υπάρχει συγκεκριμένο σύνολο/ομάδα με εκτελεστές οι οποίοι επιτελούν το έργο διαβάζοντας την αντίστοιχη παρτιτούρα του έργου. Συγκριτικά με την πρώτη εκδοχή, η δεύτερη εκδοχή του έργου δεν έχει παρτιτούρα και οι εκτελεστές είναι το ίδιο το ακροατήριο. Η αλλαγή της σύμβασης της επιτέλεσης επηρρεάζει σαφώς την συνολική δομή του έργου και θα εξετασθεί ενδελεχώς σε επόμενα κεφάλαια (Βλ. Ενότητα 3, Κεφάλαιο 3.5, 3.6, 3.7)

Η μελέτη θα βασιστεί πάνω στην θεωρία της αφήγησης (narration) και την ρητορική. Θα εξεταστεί ιδιαίτερα η αφηγηματική θέση και ο αφηγηματικός χρόνος για το ήδη προκατασκευασμένο οπτικό (video) και ηχητικό (tape) μέρος του έργου καθώς και της επιτέλεσης. Επιπλέον, θα εξετασθούν οι διαφορετικές προοπτικές επιτέλεσης (εκδοχές) του έργου καθώς και πως αυτές μεταβάλλουν την συνολική δομή του έργου. Συγκεκριμένα θα εξετασθεί η αλληλεπίδραση των μέσων (εικόνα, ήχος, επιτέλεση) στις δύο πιθανές εκδοχές (versions) του έργου "*Life in Plastic*"*

Αναλύοντας τα αφηγηματικά στοιχεία που διέπουν τα μέσα μπορούμε να εντρυφήσουμε σε βάθος στις σχέσεις αλληλεξάρτησης που μπορεί να έχουν το ένα μέσο με το άλλο. Κατ' αυτόν τον τρόπο έχουμε μία νοηματική μετάφραση/σχέση του ενός μέσου στο άλλο και μελετούμε την μεταξύ του σχέση που είναι και ο σκοπός της παρούσας διπλωματικής. Μελετώντας τις δύο πιθανές εκδοχές επιτέλεσης του έργου έχοουμε την δυνατότητα να μελετήσουμε εις βάθος τη σχέση μεταξύ ήχου, εικόνας και επιτέλεσης ούτως ώστε μελλοντικοί ερευνητές ή/και συνθέτες να αναπτύξουν τα εργαλεία έτσι ώστε να κατασκευάζουν πολυμεσικά έργα τα οποία παρομοιάζουν με τεχνητά μέσα συναισθητικές εμπειρίες.

## 1.5 Ορισμός της Προγραμματικής Μουσικής

Στην την εποχή του Μπαρόκ εισάγεται η έννοια του μουσικού δράματος και της υπόθεσης στην θεωρία της μουσικής. (Headington 1993, Τόμος Ι: 129). Με τον όρο μουσικό δράμα εννοείται ο τρόπος με τον οποίο αναπαραστάται η κεντρική θεματική της πλοκής ενός έργου όταν αυτό επιτελείται (Merriam-Webster 2022, Britannica 1998: λείμμα?????). Με τον όρο υπόθεση (music concept ????? plot????, argument, ...???) εννοείται η πλοκή/ιστορία ενός μουσικού δράματος (ΒΙΒΛΙΟΓΡΑΦΙΚΗ ΠΑΡΑΠΟΜΠΗ!!! ΛΕΙΜΜΑ!!!). Στον 19 αιώνα γεννιέται η έννοια της προγραμματικής μουσικής. Η ιδέα αυτή συναντάται ιδιαίτερα στον ρομαντισμό και χρησιμοποιείται μέχρι τις ημέρες μας (ΠΑΡΑΠΟΜΠΗ;;;). Εξωμουσικές ιστορίες και γεγονότα αναπαριστώνται μέσω της μουσικής (Britannica 1998: ΛΕΙΜΜΑ;;;).  Ο Φραντς Λίστ (Franz Liszt) είναι ένας εξέχων συνθέτης προγραμματικής μουσικής.  Ο Λιστ εισήγαγε τον όρο “συμφωνικό ποίημα” για να χαρακτηρίσει μουσικές συνθέσεις που βασίζονται κατά μεγάλο μέρος στην ιδέα της προγραμματικής μουσικής (Scruton 2001, Urlich 1995: 497, Headington 1993,  Τόμος Ι: 252).

Ως προγραμματική μουσική ορίζεται η μουσική που έχει αφηγηματικό, περιγραφικό ή αναπαραστατικό χαρακτήρα και αναφέρεται σε μία εξωμουσική ιδέα την οποία προσπαθεί να αποδώσει μουσικά (Scruton 2001). Ο Λίστ χρησιμοποιούσε σε πολλά (προγραμματικά) έργα του ένα εξωμουσικό πρόγραμμα (συνήθως ποίημα, ιστορία, μύθο κ.λ.π.) το οποίο εμφανίζόταν ως “πρόλογος” στην παρτιτούρα του έργου ή το πρόγραμμα της συναυλίας. Θεωρούσε πως με αυτόν τον τρόπο προφύλασσε τον ακροατή από ενδεχόμενη λανθασμένη ερμηνεία της μουσικής και κατεύθυνε την προσοχή της ακρόασης στην ιδέα πάνω στην οποία βασίσθηκε το μουσικό έργο. Πολύ λίγα από αυτά τα προγράμματα των συμφωνικών ποιημάτων του Λίστ έχουν ένα αφηγηματικό χαρακτήρα (Headington 1993, Τόμος ΙΙ: 50). Ο Λίστ δεν θεωρούσε τη μουσική ως άμεσο γνώμονα περιγραφής εξωμουσικών ιδεών αλλά πίστευε ότι η μουσική θα μπορούσε να βάλει τον ακροατή στο ίδιο πνεύμα με την ουσία τους. Θεωρούσε πως δίνοντας έμφαση κυρίως στην παρατήρηση των πραγμάτων από την συναισθηματική προοπτική, η μουσική θα μπορούσε να τα περιγράψει έμμεσα (Scruton 2001, Urlich 1995: 497, Headington 1993, Τόμος ΙΙ: 50).

Η στενή σχέση μεταξύ της αφηγηματικής και της συναισθηματικής απεικόνισης όπως διατυπώθηκε από τον Λίστ οδηγεί συχνά σε σύγχυση σχετικά με τη χρήση του όρου “μουσικού προγράμματος”. Διακρίνουμε μουσικολόγους που συνδέουν τον όρο προγραμματική μουσική καθαρά και μόνο στην οργανική μουσική με αφηγηματικό ή περιγραφικό χαρακτήρα, δηλαδή στην μουσική που υποδηλώνει μόνο την απεικόνιση μιας σκηνής ή μιας ιστορίας, ενώ άλλοι έχουν διευρύνει την εφαρμογή του όρου «προγραμματική μουσική» σε όλη τη μουσική που εμπεριέχει μια επιπλέον εξωμουσική αναφορά (Scruton 2001, Νταλχάους 2000: 129-141).

Βέβαια, αμφισβητείται κατά πόσο η μουσική είναι ικανή να αναπαραστήσει κυριολεκτικά ένα εξωμούσικό θέμα όπως το κάνει η ζωγραφική και η λογοτεχνία. Αυτό που μπορεί ίσως να ερμηνευτεί ως “αναπαράσταση” μπορεί συχνά να περιγραφεί πιο απλά ως “μίμηση”. Αυτό διαφαίνεται, για παράδειγμα, όταν ένα κομμάτι μουσικής σύνθεσης μιμείται τον ήχο ενός ζώου ή πράγματος και κατ’ αυτόν τον τρόπο επιτυγχάνεται η αναπαράστασή του. Η αναπαράσταση αυτή καθεαυτή είναι ουσιαστικά περιγραφική, περιλαμβάνει δηλαδή μια αναφορά σε συγκεκριμένα αντικείμενα και θεματικές και αποτελεί μια προσπάθεια να τα περιγράψουμε μουσικά. Εν αντιθέσει, η μίμηση είναι απλώς αντιγραφή, και η πρόθεσή της δεν μπορεί παρά να είναι διακοσμητική. Παραδείγματα που εμπεριέχουν μιμητικά στοιχεία αφθονούν από τις απαρχές της μουσικής. Ωστόσο, είναι αμφισβητήσιμο εάν η μουσική γίνεται αναπαραστατική, καθορίζεται δηλαδή ως προγραμματική, μόνο με την χρήση της τεχνικής της μίμησης. Προφανώς ο Λίστ είχε κατά νου κάτι περισσότερο από απλή “απομίμηση” όταν εισήγαγε την έννοια της προγραμματικής μουσικής (Scruton 2001, Νταλχάους 2000: 129-141).

Η προγραμματική μουσική πρέπει να διακρίνεται από τη μουσική της "αναπαράστασης" που συνοδεύει τα λόγια, είτε στα  Λίντερ (Lieder), είτε στα ορατόρια είτε στη σκηνή. Αν και οι παραπάνω περιπτώσεις “αναπαραστατικής” μουσικής μοιράζονται κάποιες τεχνικές τις οποίες μπορούμε να τις συναντήσουμε και στην «προγραμματική μουσική», είναι απαραίτητο να διακρίνουμε την ειδοποιό διαφορά τους, η οποία έγκειται στο ότι η μουσική της “αναπαράστασης” φέρει το αφηγηματικό της νόημα λόγω του ότι είναι προσαρτημένη σε μια αφήγηση που προϋπάρχει, είτε μέσω των λέξεων ενός τραγουδιού ή μέσα από μια δραματική κατάσταση, ενώ τα έργα προγραμματικής μουσικής αντλούν την αφηγηματικότητά μέσα από τη μουσική που συνδέεται με μια αφήγηση που υφίσταται ανεξάρτητα (Scruton 2001, Νταλχάους 2000: 129-141).

## 1.6 Ορισμός της Ρητορικής

O όρος ρητορική (ενν. τέχνη) (θηλ. γέν. του αρχαιοελληνικού επιθέτου ρητορικός, -ή, -όν < ουσ. ὁ ῥήτωρ) αναφέρεται στην τέχνη της πειθούς η οποία μαζί με τη γραμματική και τη λογική/διαλεκτική, είναι μία από τις τρεις αρχαίες τέχνες του λόγου (Artes Liberales) (Τσίτσιου-Χελιδόνη 2012). Η ρητορική έχει ως στόχο να μελετήσει τις τεχνικές που χρησιμοποιούν οι συγγραφείς ή οι ομιλητές για να ενημερώσουν, να πείσουν ή να παρακινήσουν συγκεκριμένα ακροατήρια σε συγκεκριμένες καταστάσεις. Η ρητορική έλαβε χώρα στην Αθήνα στις αρχές του πέμπτου αιώνα ο “δήμος”, ο λαός δημιούργησε μια στρατηγική για να μιλάει και να επικοινωνεί τις ανάγκες του αποτελεσματικά σε άλλους ανθρώπους στα δικαστήρια, στα φόρουμ και στη σύγκλητο.  

Η φράση ρητορική τέχνη απαντάται για πρώτη φορά στον Γοργία (Πλάτων 19χχ: 449c9). Ο Αριστοτέλης ορίζει τη ρητορική ως την ικανότητα να παρατηρεί κανείς τα διαθέσιμα μέσα πειθούς σε κάθε περίσταση. Λόγω του ότι η γνώση της τέχνης της ρητορικής ήταν απαραίτητη για τη νίκη σε μια δικαστική υπόθεση, για την ψήφιση προτάσεων στη συνέλευση ή για τη φήμη ως ομιλητής σε αστικές τελετές, ο Αριστοτέλης την αποκαλεί επίσης ως το αποτέλεσμα του συνδυασμού της επιστήμης της λογικής και του ηθικού κλάδου της πολιτικής. Η ρητορική, δηλαδή, παρέχει συνήθως μεθόδους για την κατανόηση, την ανακάλυψη και την ανάπτυξη επιχειρημάτων για συγκεκριμένες καταστάσεις.

Η τέχνη της αφήγησης είναι ρητορική επειδή όπως και στην ρητορική έτσι και στην αφήγηση
κάποιος αφηγείται μια συγκεκριμένη ιστορία για ένα συγκεκριμένο ακροατήριο σε μια συγκεκριμένη κατάσταση για κάποιο συγκεκριμένο σκοπό ή σκοπούς (Phelan 1996). Για τον λόγο αυτό στο επόμενο κεφάλαιο θα αναλυθεί εκτενώς ο όρος της τέχνης της αφήγησης.

## 1.7 Ορισμός της Τέχνης της Αφήγησης

Με τον όρο αφήγηση αναφερόμαστε στη χρήση γραπτού ή προφορικού σχολιασμού/λόγου για τη μεταφορά μιας ιστορίας στο κοινό. Σύμφωνα με τον Τζαν Μάνφρεντ η αφήγηση έρχεται να μας απαντήσει σε βασικά ερωτήματα όπως το ποιος αφηγείται τι και πως: ποιος αντιλαμβάνεται τι και από ποια οπτική γωνία και ποιος χαρακτηρίζει ποιον και σε τι πλαίσιο. Μέσω αυτών των ερωτήσεων ανακαλύπτουμε συλλογικά ή ατομικά την εκάστοτε “θέση/προοπτική” και της δίνουμε το χώρο και τον χρόνο που θέλουμε στην αφήγησή μας (Manfred 2021: 1).

Η αφήγηση μεταφέρεται από έναν αφηγητή: ένα συγκεκριμένο πρόσωπο ή μια απροσδιόριστη λογοτεχνική φωνή, που αναπτύσσεται από τον δημιουργό της ιστορίας, για να μεταφέρει πληροφορίες στο κοινό, ιδίως σχετικά με την πλοκή  (σειρά των γεγονότων). Η αφήγηση είναι απαραίτητο στοιχείο όλων των γραπτών ιστοριών (μυθιστορήματα, διηγήματα, ποιήματα, απομνημονεύματα κ.λπ.), με τη λειτουργία της να μεταφέρει την ιστορία στο σύνολό της. Ωστόσο, η αφήγηση φαίνεται να είναι απλώς προαιρετική σε άλλες μορφές αφήγησης όπως οι ταινίες, τα θεατρικά έργα, τα μουσικά έργα, οι τηλεοπτικές εκπομπές και τα βιντεοπαιχνίδια. Στις προαναφερθείσες μορφές αφήγησης παρατηρούμε πως η ιστορία καθαυτή μπορεί να μεταφερθεί με άλλα μέσα, όπως η αλληλεπίδραση μεταξύ των χαρακτήρων ή η προοπτική/οπτική γωνία (Hühn 2021).

Ο αφηγηματικός τρόπος περιλαμβάνει το σύνολο των επιλογών μέσω των οποίων ο δημιουργός της ιστορίας αναπτύσσει τον αφηγητή και την αφήγησή του. Παρατηρούμε παρακάτω τους τρεις βασικούς άξονες που πρέπει να λάβει κανείς υπόψιν του για να αφηγηθεί μία ιστορία. Αρχικά έχουμε την Αφηγηματική οπτική γωνία, προοπτική ή φωνή, κατά την οποία η επιλογή του γραμματικού προσώπου που χρησιμοποιεί ο αφηγητής για να καθορίσει αν ο αφηγητής και το κοινό είναι ή όχι συμμετέχοντες στην ιστορία. Η απόφαση αυτή καθορίζει το εύρος των πληροφοριών ή των γνώσεων που παρουσιάζει ο αφηγητής και συνεπώς το εύρος της κατανόησής μας. Κανείς πρέπει να λάβει υπόψιν του επίσης και τον Αφηγηματικό χρόνο μιας ιστορίας καθότι η επιλογή είτε του παρελθοντικού είτε του ενεστώτα γραμματικού χρόνου για να καθοριστεί είτε η προηγούμενη ολοκλήρωση είτε η τρέχουσα αμεσότητα της πλοκής της ιστορίας παίζουν σημαντικό ρόλο στην αφήγηση καθαυτή.  Τέλος, η Αφηγηματική τεχνική που επιλέγει ο εκάστοτε αφηγητής για να αφηγηθεί μία ιστορία όπως για παράδειγμα η καθιέρωση του σκηνικού της ιστορίας (θέση στο χρόνο και στο χώρο), η ανάπτυξη χαρακτήρων, η διερεύνηση θεμάτων (κύριες ιδέες ή θέματα), η δόμηση της πλοκής, η σκόπιμη έκφραση ορισμένων λεπτομερειών αλλά όχι άλλων, η τήρηση ή η ανατροπή των κανόνων του είδους και η χρήση διαφόρων άλλων αφηγηματικών μέσων και γλωσσικών στυλ και οποιαδήποτε άλλη παρόμοια μέθοδος επιλέγεται έτσι ώστε να υποβοηθηθεί έμμεσα η αφήγηση μιας ιστορίας (Manfred 2021: 3).

Σύμφωνα με τα παραπάνω λοιπόν, η αφήγηση περιλαμβάνει τόσο το ποιος αφηγείται την ιστορία όσο και το πώς αφηγείται την ιστορία (Hühn 2021). Ο αφηγητής μπορεί να είναι ανώνυμος και απροσδιόριστος, ή ένας χαρακτήρας που εμφανίζεται και συμμετέχει μέσα στη δική του ιστορία (είτε φανταστική είτε πραγματική), ή ο ίδιος ο συγγραφέας ως χαρακτήρας. Ο αφηγητής μπορεί απλώς να αφηγείται την ιστορία στο κοινό χωρίς να εμπλέκεται στην πλοκή και μπορεί να έχει ποικίλη επίγνωση των σκέψεων των χαρακτήρων και των απομακρυσμένων γεγονότων. Κατανοούμε πως ο τρόπος και τα μέσα που επιλέγουμε για να αφηγηθούμε μία ιστορία καθορίζουν την πλοκή της αναφορικά με τον χώρο και τον χρόνο στον οποίο αυτή εκτυλίσσεται (Manfred 2021: 61).

Παρατηρούμε επίσης πως ορισμένες ιστορίες έχουν πολλαπλούς αφηγητές για να απεικονίζουν τις ιστορίες διαφόρων χαρακτήρων σε διάφορες χρονικές στιγμές (Hühn 2021). Μία τέτοια είδους αφήγηση δημιουργεί μια ιστορία με πολλές διαφορετικές προοπτικές/οπτικές γωνίες και συνεπώς εναπόκειται στον καθένα μας για το πως θα δομήσει αυτές τις διαφορετικές προοπτικές στην δική του πορεία αφήγησης. Εάν και η δομή είναι πιο σύνθετη και πολυδιάστατη παρατηρούμε πως τα αφηγηματικά μέσα είναι ίδια και είναι ευθύνη του κάθε αναγνώστη να τα ιεραρχήσει σύμφωνα με την δική του αντίληψη.  

## 1.8 Ο Ορισμός της Πολυμεσικότητας στις Τέχνες

[Σαν πολυμέσα (multimedia) ορίζεται η μορφή επικοινωνίας που χρησιμοποιεί ένα συνδυασμό διαφορετικών μορφών περιεχομένου όπως κείμενο, ήχο, εικόνα, κινούμενα σχέδια ή βίντεο, σε μια ενιαία διαδραστική παρουσίαση] ΠΑΡΑΚΑΛΩ ΒΡΕΣ ΔΟΚΙΜΟ ΟΡΙΣΜΟ ΤΟΥ multimedia!. [Τα πολυμέσα έρχονται σε αντίθεση με τα παραδοσιακά μέσα μαζικής επικοινωνίας (έντυπο υλικό, ηχογραφήσεις κ.α.) που χαρακτηρίζονται από ελάχιστη ή καθόλου αλληλεπίδραση μεταξύ των χρηστών] **ΠΡΟΒΛΗΜΑΤΙΚΟ! Επικρατεί σύγιση. Να αφαιρεθεί παντελώς**. Δημοφιλή παραδείγματα πολυμέσων είναι οι συλλογές (podcasts) βίντεο, οι παρουσιάσεις διαφανειών ήχου και τα βίντεο με κινούμενα σχέδια. Επιπρόσθετα, τα πολυμέσα περιλαμβάνουν τις αρχές καθώς και την εφαρμογή της αποτελεσματικής διαδραστικής επικοινωνίας. Για να επιτευχθεί αυτό χρειάζεται ο προγραμματισμός και σχεδιασμός συστημάτων του λογισμικού (software), του εξοπλισμού (hardware) ή/και άλλων τεχνολογιών (Roberts 2016).

Τα πολυμέσα μπορούν να εγγραφούν (record) και να αναπαραχθούν μετά την εγγραφή τους σε υπολογιστές (Laptop and/or PC), σμάρτφον (smartphones) και άλλες ηλεκτρονικές συσκευές είτε κατά παραγγελία (on demand) είτε σε πραγματικό χρόνο (streaming). Στα πρώτα χρόνια των πολυμέσων, ο όρος "πλούσια μέσα" ήταν συνώνυμος με τα διαδραστικά πολυμέσα. Με την πάροδο του χρόνου, οι επεκτάσεις υπερμέσων (hypermedia) έφεραν τα πολυμέσα στον Παγκόσμιο Ιστό (World Wide Web) (Roberts 2016).

Στις τέχνες ως πολυμεσικότητα ορίζουμε την χρήση πολλών μέσων (εικόνα, ήχος, βίντεο, κείμενο, χορός κ.α.) για την επιτέλεση ενός έργου. Δηλαδή,  με την χρήση της πολυμεσικότητας στις τέχνες ο εκάστοτε καλλιτέχνης επιδιώκει να ενοποιήσει ένα μεγάλο φάσμα μορφών τέχνης. Αυτή η συγχώνευση ιδεών και μορφών αποκαλύπτει μια σύγχρονη διάσταση ή οντότητα που προσπαθεί να εμπλέξει το κοινό με έναν νέο και μοναδικό τρόπο. Ειδικότερα, η πολυμεσικότητα στις τέχνες περιλαμβάνει όλα τα είδη τέχνης, εξελίσσεται συνεχώς και σε συνδυασμό με τη σημερινή σύγχρονη τεχνολογία, ιδίως την ψηφιακή. Κατ' αυτόν τον τρόπο η τέχνη των πολυμέσων μας δίνει ένα πλήθος ερεθισμάτων και λόγω αυτού είναι πιο εμβυθιστική σε αντίθεση με τις παραδοσιακές τέχνες (Ambryix1 2011: σελιδες;;;;;).

Η τέχνη των πολυμέσων μπορεί να διακριθεί από την τέχνη των μικτών μέσων (mixed media) στην οποία αναμειγνύονται κυρίως παραδοσιακά στυλ οπτικών τεχνών σε έναν παρόμοιο τομέα για να γίνει μια μορφή τέχνης πιο δυναμική. Τουτέστιν, ένας πίνακας με πολλαπλές τεχνικές όπως το ακρυλικό, η ακουαρέλα, το λάδι, το μελάνι, το κάρβουνο ή το κερί αποτελεί ένα παράδειγμα έργου μικτών μέσων. Οι πολλαπλές τεχνικές (είδη μέσων) χρήσιμοποιούνται έτσι ώστε να αναπτυχθεί η ελκυστικότητα του πίνακα. Σε αντίθεση, η τέχνη των πολυμέσων περιλαμβάνει ένα μεγαλύτερο πεδίο εφαρμογής από τα μικτά μέσα και θεωρείται ότι δεν έχει περιορισμούς (Ambryix1 2011: σελίδες;;;;;).

# 2. Ρητορική και αφήγηση σε πολυμεσικά έργα  

## 2.1 Ο ρόλος της αφήγησης στην πολυμεσικότητα στις Τέχνες

Όπως αναφέρθηκε σε προηγούμενο κεφάλαιο αυτής της προηγούμενης ενότητας (βλ. Κεφάλαιο 1.5) από την εποχή του Μπαρόκ γίνεται η εισαγωγή της έννοιας του μουσικού δράματος και της υπόθεσης. (Headington, 1993, Τόμος Ι, σελ. 129). Στο ρομαντισμό πρώτος ο  Φραντς Λίστ (Franz Liszt) εισήγαγε και τον όρο “συμφωνικό ποίημα” για να αναφερθεί ίσως στην πιο χαρακτηριστική περίπτωση προγραμματικής μουσικής (Scruton 2001, Urlich 1995: 497, Headington 1993,  Τόμος Ι: 252). Μετέπειτα στον 20ο αιώνα, ο Τζόν Κέιτζ (John Cage) ήταν αυτός που δημιούργησε μουσικές εκδηλώσεις πλήρους κλίμακας τις οποίες τις ονόμασε χάπενιγκς (happenings) (Beaven n.d., Cage 2017: 60)

Σύμφωνα με τα παραπάνω προκύπτει το συμπέρασμα πως η έννοια της κεντρικής θεματικής [σύλληψης; βρήκες δόκιμη ελληνική μετάφραση του concept?] (concept) ενυπάρχει στην μουσική από αρχαιοτάτων χρόνων. Μην ξεχνάμε πως και στους αρχαίους πολιτισμούς η μουσική είχε τελετουργικό ή θρησκευτικό χαρακτήρα και επιτελούσε έναν σκοπό δηλαδή "μια κεντρική θεματική" (Headington 1993,  Τόμος Ι: 3).

Στο κεφάλαιο 1.7 ορίσαμε την τέχνη της αφήγησης καθώς και τους μηχανισμούς της. Χαρακτηριστικά είπαμε πως η αφήγηση έρχεται να μας απαντήσει σε βασικά ερωτήματα όπως το ποιος αφηγείται τι και πως: ποιος αντιλαμβάνεται τι και από ποια οπτική γωνία και ποιος χαρακτηρίζει ποιον και σε τι πλαίσιο (Manfred 2021: 1). Η αφηγηματική “θέση/προοπτική” που δίνουμε στην αφήγησή μας είναι πολύ σημαντική για την εξέλιξη της ιστορίας καθώς αυτή καθιστά την πλοκή (σειρά γεγονότων).

Από τα παραπάνω προκύπτει πως η αφήγηση ιστοριών με πολυμέσα έχει πολλά οφέλη. Βασικό μεταξύ αυτών είναι η ικανότητα να προκαλεί ισχυρότερα συναισθήματα και να αιχμαλωτίζει την προσοχή του κοινού για μεγαλύτερα χρονικά διαστήματα. Για παράδειγμα, μια μορφή αφήγησης με πολυμέσα όπως το διαδραστικό ινφογκράφικ (infographic) είναι ιδιαίτερα αποτελεσματική στην προσέλκυση χρηστών, επειδή πρέπει να συμμετέχουν ενεργά στην ιστορία με διάδραση όπως κύλιση, κλικ και κύλιση πάνω στο περιεχόμενο για να έχουν την πλήρη "εμπειρία" (Sapega 2022).

Η αφήγηση στην πολυμεσικότητα στις τέχνες είναι πολύ σημαντική διότι εάν γνωρίζουμε τα δομικά στοιχεία που αποτελούν την ιστορία μας (μέσα) και αποκρυτπογραφήσουμε τους μηχανισμούς που την απαρτίζουν τότε είμαστε σε θέση να καταλάβουμε συνειδητά τους συνυασμούς/σχετήσεις που μπορεί ένα μέσο να έχει με ένα άλλο. Κατ' αυτόν τον τρόπο ένας συνθέτης πολυμεσικών έργων έχει την δυνατότητα να δημιουργεί σύμφωνα με την βούλησή του τεχνητές εμπειρίες συναισθητικών εμπειριών ή ευρέως πολυμεσικών έργων.

## 2.2 Παραδείγματα πολυμεσικών έργων

Είναι γεγονός πως ζούμε στην εποχή της ραγδαίας τεχνολογικής ανάπτυξης όπου η τεχνολογία και η πολυμεσικότητα είναι μέρος της καθημερινής μας ζωής. Η πολυμεσικότητα χρησιμοποιείται ευρέως τις τελευταίες δεκαετίες στον τομέα της τέχνης όπως και σε άλλους τομείς, αλλά κατά την γνώμη μου, η χρήση της βρίσκεται ακόμα σε ένα πρωταρχικό επίπεδο. Εάν και στα πολυμεσικά έργα του σήμερα γίνεται χρήση πολλών μέσων και διαφόρων ειδών τέχνης η μεταξύ τους σχέση είναι αχνή εάν όχι μηδαμινή.

Σαν παραδείγματα ατυχών πολυμεσικών έργων μπορούμε να αναλογιστούμε έργα τόσο από την δημοφιλή μουσική (pop music) των ημερών μας όσο και από πιο λόγια περιβάλλοντα. Στα έργα αυτά εάν και γίνεται χρήση της πολυμεσικότητας (εικόνα, ήχος, κείμενο, χορός κλπ.) διαφαίνεται άμεσα πως η χρήση των μέσων δεν γίνεται με κάποιο ουσιαστικό τρόπο και πολλές φορές δεν υπάρχει μεταξύ τους σχέση. Θα μπορούσε να ειπωθεί δηλαδή πως τα χρησιμοποιούμενα μέσα είναι ανεξάρτητα και δεν υπάρχει αλληλεπίδρασή μεταξύ τους. Σε τέτοιες περιπτώσεις έργων θα μπορούσαμε να θεωρήσουμε πως κάθε μέσο σε χρήση είναι ξεχωριστό και εκφράζει μία διαφορετική προοπτική (εκδοχή) της κεντρικής θεματικής του έργου.

Όπως αναφέρθηκε παραπάνω, μπορούμε να βρούμε τέτοια παραδείγματα έργων σε διάφορες σκηνές. Κοντολογίς,  χαρακτηριστικά παράδειγμα ατυχών πολυμεσικών έργων αποτελούν η πλειοψηφία των βίντεο κλιπ όλων των τραγουδιών της δημοφιλής μουσικής (pop music). Σε αυτά τα βίντεο κλιπ εάν και γίνεται χρήση διαφόρων μέσων [εικόνα, ήχος, χορός, οπτικά μέσα (visuals), κείμενο] η μεταξύ τους σχέση είναι ατυχής εάν όχι μηδαμινή. Τα μέσα αυτά χρησιμοποιούνται για να προσφέρουν κάτι ευρέως αποδεκτό και ωραίο σύμφωνα με την κοινή γνώμη του κοινού στο οποίο απευθύνονται και δεν εξυπηρετούν απαραίτητα την αφήγηση της πλοκής του έργου και συνεπώς στην εξέλιξη της ιστορίας. Θα λέγαμε πως η πλοκή των μέσων κυρίως εξυπηρετεί την προώθηση και διαφήμιση της προσωπικότητας του εκάστοτε καλλιτέχνη παρά το έργο το ίδιο. Ο καλλιτέχνης συχνά παρουσιάζεται σε κεντρική θέση στα βίντεο κλιπ αυτά, καταλαμβάνοντας τον πρωταγωνιστικό ρόλο τόσο στην αφήγηση και όσο και στην πλοκή της ιστορίας.

Σε αντιδιαστολή με τα προηγούμενα, υπάρχουν σαφώς και έργα που κάνουν ορθή χρήση της πολυμεσικότητας με τέτοιο τρόπο έτσι ώστε να αντιπροσωπεύεται στο επάκρον η εξιστόριση της αφήγησης της πλοκής του έργου. Από την pop μουσική χαρακτηριστικό παράδειγμα απότελεί το έργο "*Faceshopping*" της καλλιτέχνιδος Σοφί (Sophie). Στο έργο αυτό η χρήση καθώς και η αλλαγή των οπτικών μέσων αλληλοεξατάται από τους στίχους του τραγουδιού καθώς την πορεία της μουσικής (Xeon 2018).  

Επιπλέον τα έργα του συνθέτη Σκοτ Όρντγουεϊ (Scott Ordway) συχνά συνδυάζουν τη μουσική του με κείμενα (συχνά δικά του), βίντεο, ψηφιακά ηχοτοπία, φωτογραφία και πειραματικό θέατρο για να εξερευνήσουν μια εκλεκτική σειρά από σύγχρονα, συχνά επείγοντα θέματα σχετικά με την οικολογία, την αρχιτεκτονική, τη διαμαρτυρία και την επανάσταση και την αστική ζωή. Χαρακτηριστικά το έργο του "*The End of Rain*" συνδυάζει μουσική, κείμενο, βίντεο και φωτογραφία (Ordway 2023).

Από πιο λόγια περιβάλλοντα, πιστεύω πως ο καλλιτέχνης Αλεξάντρ Σούμπερτ (Alexander Schubert) είναι ένας από τους κατ' εξοχήν συνθέτες που ασχολείται με πολυμεσικά έργα. Πιστεύω ακράδαντα πως το παράδειγμα που δείχνει με το έργο του ο καλλιτέχνης αυτός θα πρέπει να εξεταστεί ενδελεχώς από συνθέτες και μουσικολόγους που θέλουν να εντρυφίσουν στην πολυμεσικότητα στην μουσική. Χαρακτηριστικά το έργο του με τίτλο "*Star me Kitten* είναι κατά την γνώμη μου ένα επιτυχές παράδειγμα πολυμεσικού έργου. Το έργο αυτό είναι για μία εκφωνήτρια/τραγουδίστρια, διαφάνειες πάουερπόιντ (powerpoint), ειδική ηχητική επένδυση (electronics) και ευέλικτο σύνολο (flexible ensemble). Η εκφωνήτρια/τραγουδίστρια έχει τον πρωταγωνιστικό ρόλο και σύμφωνα με την διαδοχή των διαφανειών που αλλάζει στο φορητό ηλεκτρονικό υπολογιστή της ακολουθεί το σύνολο καθώς και ο ηχολήπτης (sound engineer) ο οποίος επενδύει ηχητικά το σύνολο με ηλεκτρονικά. Οι διαφάνειες του πάουερπόιντ εμπεριέχουν τόσο εικόνες όσο και μικρά βίντεο καθώς και χιουμοριστικές εικόνες (memes). Τα μέσα που χρησιμοποιεί δηλαδή αλληλοεξαρτώνται το ένα με το άλλο και έτσι η πολυμεσικότητα είναι επιτυχής καθώς υπάρχει διάδραση (Schubert 2015).

Σε συνάφεια με την γραμμή των παραπάνω παραδειγμάτων τα οποία θεωρώ επιτυχή παραδείγματα πολυμεσικότητας, στο έργο μου "*Life in Plastic*" η χρήση των μέσων έρχεται για να δώσει έμφαση στην αφήγηση/εξιστόρηση της πλοκή/υπόθεση της ιστορίας που πραγματεύεται. Επιπλέον, τα χρησιμοπποιούμενα μέσα έχουν δομηθεί με τέτοιο τρόπο έτσι ώστε το ένα να αλληλοεξαρτάται από το άλλο και έτσι να "αλληλοεπιδρούν" μεταξύ τους.  

## 2.3 Παρόμοιες αναλύσεις πολυμεσικών έργων από άλλους ερευνητές (state of the art)

Οι ερευνητές που ασχολούνται με αναλύσεις πολυμεσικών έργων συνήθως είναι και οι ίδιοι δημιουργοί. Χαρακτηριστικό παράδειγμα αποτελεί ο καλλιτέχνης Αλεξάντρ Σούμπερτ (Alexander Schubert) ένας σύγχρονος Γερμανός συνθέτης που δημιουργεί πολυμεσικά έργα που συνδυάζουν ακουστικά όργανα, ηλεκτρονικά και βίντεο (Schubert 2023). Τέτοιες αναλύσεις μπορούμε να παρακολυθήσουμε στις διαδικτυακές (online) διαλέξεις του που έχει δώσει σε διάφορους φορείς όπως το Πανεπιστήμιο του Λινζ (Linz) to 2020 και το Διεθνές Μουσικό Ινστιτούτο του Ντάρμσταντ (Darmstadt) το 2021 (Schubert 2020, Schubert 2021).

Χαρακτηριστικά το έργο του εμπερικλείει συνήθως τα εξής στοιχεία:

<u>Τεχνολογία</u>: Ο  Σούμπερτ (Schubert) είναι γνωστός για την ενσωμάτωση της τεχνολογίας στα έργα του. Χρησιμοποεί λογισμικό (custom software) που προσαρμόζει ο ίδιος για την εκάστοτε εργασία (project) και ηλεκτρονικά όργανα για τη δημιουργία των ηχοτοπίων του. Η ανάλυση των έργων του θα απαιτούσε την εξέταση των συγκεκριμένων τεχνολογιών που χρησιμοποιεί, πώς συμβάλλουν στη συνολική αισθητική του έργου και πώς αλληλεπιδρούν με τα ακουστικά όργανα.

<u>Πολυμέσα</U>: Τα έργα του Schubert συχνά ενσωματώνουν βίντεο, προβολές και φωτισμό ως αναπόσπαστα στοιχεία. Η ανάλυση αυτών των έργων θα απαιτούσε την εξέταση του τρόπου με τον οποίο τα πολυμεσικά στοιχεία αλληλεπιδρούν μεταξύ τους και με τη μουσική και συμβάλλουν στο συνολικό αποτέλεσμα του έργου.

<u>Δομή</u>: Τα έργα του Σούμπερτ έχουν συχνά πολύπλοκες και αντισυμβατικές δομές, με απότομες εναλλαγές στον τόνο, την υφή και τον ρυθμό. Η ανάλυση των έργων του θα απαιτούσε την εξέταση της τυπικής δομής του έργου και του τρόπου με τον οποίο αυτή συμβάλλει στο συνολικό αποτέλεσμα του έργου.

<u>Είδος μουσικής (Genre)</u>: Τα έργα του Σούμπερτ συχνά αψηφούν την εύκολη κατηγοριοποίηση, αναμειγνύοντας στοιχεία σύγχρονης κλασικής μουσικής, ηλεκτρονικής μουσικής και πειραματικής μουσικής. Η ανάλυση των έργων του θα απαιτούσε την εξέταση των συμβάσεων του είδους με τις οποίες δουλεύει και του τρόπου με τον οποίο τις ανατρέπει ή τις επανερμηνεύει.

<u>Επιτέλεση</u>: Τα έργα του Schubert είναι συχνά σχεδιασμένα για συγκεκριμένα πλαίσια εκτέλεσης, όπως πολυκάναλες ηχητικές εγκαταστάσεις ή ζωντανές παραστάσεις με προβολές βίντεο. Η ανάλυση των έργων του θα απαιτούσε την εξέταση του τρόπου με τον οποίο το πλαίσιο της παράστασης συμβάλλει στο συνολικό αποτέλεσμα του έργου και του τρόπου με τον οποίο ο εκτελεστής αλληλεπιδρά με την τεχνολογία και τα πολυμεσικά στοιχεία.

Ένα από τα πρόσφατα έργα του Σούμπερτ είναι το έργο "*Sleep Laboratory*". Πρόκειται για ένα έργο που διαρκεί μία ώρα και είναι για μουσικό σύνολο/ερμηνευτές και βίντεο εικονικής πραγματικότητας (VR Video). Μιμείται μια ομαδική συνεδρία ύπνου βασισμένη σε θέματα ενσάρκωσης, εικονικότητας και προσομοίωσης. Επικεντρώνεται στη σύγκριση μεταξύ του πραγματικού και του εικονικού, της δικής μας εμπειρίας και της αντίληψης του άλλου (Schubert 2023, Murrins 2023).

Άλλοι καλιτέχνες που έχουν κάνει παρόμοια έργα ή αναλύσεις είναι οι Μαξ Κούπερ (Max Cooper) και ο Ριότζι Ικέντα (Ryoji Ikeda). Χαρακτηριστικά το έργο του βρετανού μουσικού παραγωγού Μαξ Κούπερ έχει συναισθηματική απήχηση και αισθητηριακή εμβύθιση, εστιάζοντας συχνά στη θέση της ανθρωπότητας στον κόσμο. Συνδυάζει την ηλεκτρονική μουσική και την εικαστική τέχνη με την επιστημονική έρευνα μέσω εγκαταστάσεων, ζωντανών παραστάσεων, εντυπωσιακών οπτικοακουστικών εμπειριών, μιας σειράς ψηφιακών μέσων και βραβευμένων μουσικών βίντεο (Cooper 2023).

Ο Ιάπωνας ηλεκτρονικός συνθέτης και εικαστικός καλλιτέχνης Ριότζι Ικέντα (Ryoji Ikeda) εστιάζει στα βασικά χαρακτηριστικά του ίδιου του ήχου και των οπτικών μέσων ως φως με την χρήση της μαθηματικής ακρίβειας και της μαθηματικής αισθητικής. Ο Ικέντα έχει αποκτήσει τη φήμη ενός από τους λίγους διεθνείς καλλιτέχνες που εργάζονται πειστικά τόσο στα οπτικά όσο και στα ηχητικά μέσα. Ενορχηστρώνει περίτεχνα τον ήχο, τα οπτικά, τα υλικά, τα φυσικά φαινόμενα και τις μαθηματικές έννοιες σε καθηλωτικές (immersive) ζωντανές παραστάσεις και εγκαταστάσεις (Ikeda 2022).

Σύμφωνα με τα παραπάνω διαπιστώνουμε πως η ανάλυση πολυμεσικών έργων αποτελεί μία απαιτητική δουλειά καθώς χρειάζεται να αναλύσουμε τόσο τα μέσα με τα εγγενή στοιχεία τους όσο και την αλλήλεπίδραση που έχουν αυτά μεταξύ τους κατά την συνολική διάρκεια του έργου. H εκάστοτε συνθετική πρόθεση εκφράζεται τόσο από τα μέσα ξεχωριστά όσο και απο διάφορα ρητορικά σχήματα ή/και αλληλεπριδράσεις που θα δομήσει ο εκάστοτε συνθέτης μέσω της αφήγησης στα έργα του. Οι αλληλεπιδράσεις μεταξύ των μέσων προσδίδουν νοητές σχέσεις εξάρτησης και κατά συνέπεια προσομοιάζουν τεχνητές συναισθητικές εμπειρίες.

# 3. Ανάλυση τoυ πολυμεσικού έργου  “*Life in Plastic*”

## 3.1 Ανάλυση του προκατασκευασμένου ηχητικού υλικού του έργου (tape)

Για την σύνθεση του προκατασκευασμένου ηχητικού υλικού του έργου “*Life in Plastic*” χρησιμοποιήθηκαν διάφοροι προηχογραφημένοι ήχοι τους οποίους βρήκα διαδικτυακά (online) μέσω των εξής ηλεκτρονικών πλατφορμών και βιβλιοθηκών ήχου:

1.	https://freesound.org/
2.	https://www.adobe.com/products/audition/offers/AdobeAuditionDLCSFX.html
3.	https://drive.google.com/drive/folders/1f1EdFwH4WPXrh0gReSx5Qj9b0CFZN96W
4.	https://sound-effects.bbcrewind.co.uk/?fbclid=IwAR0RobSZPGoVYQLuwUVrSdRi96xQkFme2ndedO_SxbdLc4Ts1ov_GfHBh5E
5.	https://www.youtube.com/watch?v=ZyhrYis509A

Η πλειοψηφία των ηχητικών δειγμάτων (samples) που χρησιμοποιήθηκαν για την σύνθεση του προκατασκευασμένου ηχητικού υλικού προήλθαν από ήχους που έχουν ως βασικό υλικό το πλαστικό. Επιπλέον, χρησιμοποιήθηκαν ήχοι οι οποίοι είναι από εργοστάσια κατασκευής πλαστικού, όπως επίσης και παλιές προσωπικές μου ηχογραφήσεις οι οποίες είχαν ως βάση διάφορα πλαστικά αντικείμενα.

Όπως προαναφέρθηκε, η πλειοψηφία των ηχητικών δείγματων προήλθε από διάφορες διαδικτυακές βιβλιοθήκες ή πλατφορμες. Η χρήση προκατασκευασμένων ηχητικών δειγμάτων προσομοιάζει, εν δυνάμει ένα είδος ανακύκλωσης, καθώς διάφορα προκατασκευασμένα ηχητικά δείγματα από διάφορες διαδικτυακές πλατφόρμες και βιβλιοθήκες ήχου χρησιμοποιούνται εκ νέου. Με αυτόν τον τρόπο το έργο σαν έργο πέρα από την κριτική που ασκεί στην χρήση του πλαστικού από την σύγχρονη κοινωνία, σε ένα δεύτερο επίπεδο ενορχηστρώνει την υπόθεση (concept) της ανακύκλωσης χρησιμοποιώντας ηχητικά δείγματα τα οποία μπορούν να επαναχρησιμοποιηθούν σε διάφορες εργασίες (project). Θα λέγαμε, συνεπώς, πως το προκατασκευασμένο ηχητικό υλικό του παρόντος έργου δεν είναι τίποτα άλλο από ένα κολάζ ήχων που έχουν ως κεντρική θεματική το πλαστικό καθώς και την χρήση του.

Προς το τέλος του έργου γίνεται εμφανές το ανθρώπινο στοιχείο μέσω της φωνής με την χρήση ηχητικού δείγματος από το δημοφιλές τραγουδι (pop song)  “*Barbie Girl*” των Άκουα (Aqua) που έχει τους ακόλουθους στίχους:

*I'm a Barbie girl, in the Barbie world*
*Life in plastic, it's fantastic*
*You can brush my hair, undress me everywhere*
*Imagination, life is your creation*

(Aqua n.d.)

Η μετάφραση του οποίου είναι η εξής:

Είμαι ένα κορίτσι Μπάρμπι, στον κόσμο της Μπάρμπι
Η ζωή στο πλαστικό, είναι φανταστική
Μπορείς να βουρτσίζεις τα μαλλιά μου, να με γδύνεις παντού
Φαντασία, η ζωή είναι δικό σου δημιούργημα

Με την χρήση ηχητικού δείγματος (sample) από αυτό το δημοφιλές τραγούδι της ποπ μουσικής "*Barbie Girl*" γίνεται σταδιακά μια κωμικοποίηση της ήδη υπάρχουσας κατάστασης που επικρατεί στην σημερινή μας κοινωνία, διότι η σάτιρα, κατά την γνώμη μου, αποτελεί ίσως το πιο δυνατό εργαλείο στο πολιτικοποιημένο έργο. Το έργο κλείνει με μία ηχογράφηση της φωνής μου που μας υπενθυμίζει το εξής:

«Και μην ξεχνάτε να εναποθέσετε την οικολογική σας συνείδηση στους μπλε κάδους της γειτονιάς σας»

## 3.2 Ανάλυση του προκατασκευασμένου οπτικού υλικού του έργου (video)

Για την σύνθεση του προκατασκευασμένου οπτικού υλικού του έργου “*Life in Plastic*” χρησιμοποιήθηκαν διάφορα δείγματα οπτικού υλικού τα οποία βρήκα διαδικτυακά (online) μέσω των εξής ηλεκτρονικών πλατφορμών:

1. https://www.youtube.com/
2. https://vimeo.com/

Τα δείγματα βίντεο (takes) που χρησιμοποιήθηκαν για την σύνθεση του προκατασκευασμένου οπτικού υλικού προήλθαν από βίντεο τα οποία είχαν ως κεντρική θεματική το πλαστικό (χρήση του μέσου καθεαυτού καθώς και παραγωγή του) ή την ρύπανση που δημιουργεί. Επιπλέον, μαζί με τον Ντουλματζή Κώστα δημιουργίσαμε πλάνα συγκεκριμένα για το έργο "*Life in Plastic*" που είχαν και αυτά ως σκοπό να αναδείξουν την ρύπανση από το πλαστικό καθώς και το πόσο εξαρτημένοι σαν άνρθωποι είμαστε από αυτό το "μέσο". 

"*Life in Plastic*"(https://drive.google.com/file/d/1MVDrZZ1vUuADzXsGK9xfA9COyisN5Ocu/view?usp=share_link)

Βίντεο 1: Οπτικό υλικό από το έργο "*Life in Plastic*"

Όπως προαναφέρθηκε, τα δείγματα βίντεο που χρησιμοποιήθηκαν για την σύνθεση του προκατασκευσμένου οπτικού υλικού του έργου είναι μία μίξη από δείματα τα οποία προήλθαν από διάφορες διαδικτυακές βιβλιοθήκες ή πλατφορμες και από δείγματα τα οποία είναι πλάνα συγκεκριμένα για το έργο. Η χρήση προκατασκευασμένων οπτικών δειγμάτων/βίντεο προσομοιάζει, εν δυνάμει ένα είδος ανακύκλωσης, καθώς διάφορα προκατασκευασμένα ηχητικά δείγματα από διάφορες διαδικτυακές πλατφόρμες και βιβλιοθήκες ήχου χρησιμοποιούνται εκ νέου.

Με αυτόν τον τρόπο το έργο σαν έργο πέρα από την κριτική που ασκεί στην χρήση του πλαστικού από την σύγχρονη κοινωνία, σε ένα δεύτερο επίπεδο ενορχηστρώνει την υπόθεση (concept) της ανακύκλωσης χρησιμοποιώντας εξίσου και στο οπτικό μέρος του έργου ένα κολλάζ βιντεοπλάνων. Επιπρόσθετα, έχει γίνει το ανάλογο μοντάζ από τον Ντουλματζή Κώστα έτσι ώστε να αναδειχθεί αρτιστικά η εξάρτηση του ανθρώπου από το μέσο που στο συγκεκριμένο έργο είναι το πλαστικό. 
 
Προς το τέλος του έργου αρχίζει να γίνεται κωμικοποίηση της υπάρχουσας κατάστασης και αυτή επιτυγχάνεται με το να έχουμε πλάνα από την φιγούρα της κούκλας της Μπάρμπι καθώς και του ομόνυμο τραγουδιού “*Barbie Girl*” του συγκροτήματος Άκουα (Αqua). Τα πλάνα αυτά έχουν ως σκοπό να αναδείξουν το μέσο τόσο στην κυριολολέξια όσο και στην μεταφορά της έννοιας του. Σαν μεταφορά νοείται στην συγκεκριμένη περίπτωση η εικόνα/το φαίνεσθαι/η τελειότητα και συνεπώς πλαστικότητα τόσο του υλικού όσο και της σημασίας του.  

Τα πλάνα τα οποία που δημιουργήσαμε για την εργασία αυτή γυρίστηκαν τον Μάρτιο του 2022 στα περίχωρα της Θεσσαλονίκης (Χορτιάτης, Χαριλάου-Κάτω Τούμπα, Σαράντα εκκλησιές, Καλοχώρι). Οι συμμετέχοντες των πλάνων είναι οι εξής: Καζαντίδου Μυρτώ, Μουστάκα Στέλλα, Ντουλματζή Κώστα και  Πέτρα Τσιάκα. Το μοντάζ είναι προσωπική δουλειά του Ντουλματζή Κώστα.

## 3.3 Ανάλυση της παρτιτούρας του έργου

Η παρτιτούρα επιτέλεσης του έργου αποτελεί μία παρτιτούρα ανοικτής φόρμας για σύνολο κρουστών εκτελεστών. Η παρτιτούρα του έργου είναι ένα υβρίδιο λεκτικής παρτιτούρας καθώς και μουσικής παρτιτούρας σύγχρονης δυτικοευρωπαϊκής μουσικής σημειογραφίας. 

Στο εισαγωγικό παράρτημα του έργου (Instructions) δίνονται οδηγίες εκτέλεσης. 

![alt text](https://github.com/Emmionel/ResearchProjectSophEmmMainRepo2104/blob/main/dissertation211215/images/17.%20Life%20in%20Plastic_page-0003.jpg)
 
 Εικόνα 3: Παρτιτούρα έργου "*Life in Plastic*", σελ. 1

![alt text](https://github.com/Emmionel/ResearchProjectSophEmmMainRepo2104/blob/main/dissertation211215/images/17.%20Life%20in%20Plastic_page-0004.jpg)
 
 Εικόνα 4: Παρτιτούρα έργου "*Life in Plastic*", σελ. 2 

Επιπλέον η παρτιτούρα ορίζει ρυθμικά pattern τα οποία οι εκτελεστές καλούνται να ερμηνεύσουν κατά την διάρκεια του έργου σύμφωνα με τις οδηγίες. 

![alt text](https://github.com/Emmionel/ResearchProjectSophEmmMainRepo2104/blob/main/dissertation211215/images/Life%20in%20Plastic_pages-to-jpg-0001.jpg)
 
Εικόνα 5: Παρτιτούρα έργου "*Life in Plastic*", σελ. 1

![alt text](https://github.com/Emmionel/ResearchProjectSophEmmMainRepo2104/blob/main/dissertation211215/images/Life%20in%20Plastic_pages-to-jpg-0002.jpg)
 
Εικόνα 6: Παρτιτούρα έργου "*Life in Plastic*", σελ. 2

![alt text](https://github.com/Emmionel/ResearchProjectSophEmmMainRepo2104/blob/main/dissertation211215/images/Life%20in%20Plastic_pages-to-jpg-0003.jpg)
 
Εικόνα 7: Παρτιτούρα έργου "*Life in Plastic*", σελ. 3

![alt text](https://github.com/Emmionel/ResearchProjectSophEmmMainRepo2104/blob/main/dissertation211215/images/Life%20in%20Plastic_pages-to-jpg-0004.jpg)
 
Εικόνα 8: Παρτιτούρα έργου "*Life in Plastic*", σελ. 4

Η παρτιτούρα περιέχει 35 ρυθμικά μοτίβα τα οποία ο εκάστοτε εκτελεστής μπορεί να τα παίξει με οποιαδήποτε σειρά επιθυμεί και σε οποιαδήποτε χρόνο (tempo) επιθυμεί. Ο αριθμός 35 των ρυθμικών μοτίβων/pattern αντιστοιχεί στα 35 Κέντρα Διαλογής Ανακυκλώσιμων Υλικών (ΚΔΑΥ) που επιδοτούνται από την Ελληνική Εταιρία Αξιοποίησης Ανακύκλωσης και μόλις το 18% των συνολικών απορριμμάτων ανακυκλώνεται σύμφωνα με τα στατιστικά της παρακάτω φωτογραφία (Μεντζίδης 2020).

![alt text](https://github.com/Emmionel/ResearchProjectSophEmmMainRepo2104/blob/main/dissertation211215/images/anakykl.jpg)
 
Εικόνα 3: Το χρηματιστήριο των ανακυκλώσιμων (Μεντζίδης 2020).

Για την επιτελέση (performance) αυτής της παρτιτούρας επιτρέπονται όλα τα αντικείμενα τα οποία βασίζονται σε πλαστικό υλικά. Τα αντικείμενα αυτά επαναχρησιμοποιούνται στο έργο ως μουσικά όργανα οπότε γίνεται μια εν δυνάμει τύπου "ανακύκλωση". Η έννοια (concept) της ανακύκλωσης διαφαίνεται τόσο στο προκατασκευασμένο ηχητικό και οπτικό μέρος του έργου αυτού όσο και στην χρήση των μουσικών οργάνων όταν γίνεται επιτέλεση της παρτιτούρας. Επιπρόσθετα, κάθε φορά που επιτελείται η προαναφερθείσα παρτιτούρα γίνεται "ανακύκλωση" του υλικού τόσο από την διαφοροποίηση των μουσικών οργάνων που χρησιμοποιήθηκαν για την κάθε επιτέλεση ξεχωριστά όσο και από την ίδια την επιτέλεση καθώς πρόκειται για έργο ανοικτής φόρμας. [Παρακαλώ δώσε εδώ ένα συγκεκριμένο παράδειγμα ανακύκλωσης από το έργο και σχολίασέ το.]

## 3.4 Διαφορετικές εκδοχές (versions) του έργου και πως αυτές προέκυψαν

Για το πολυμεσικό έργο "*Life in Plastic*" υπάρχουν δύο πιθανές εκδοχές επιτέλεσής του. Οι εκδοχές αυτές προέκυψαν λόγω των συνεπειών της πανδημίας ιού Covid-19 κατά την οποία απαγορευόταν ο συνωστισμός περισσότερο των 10 ατόμων σε αίθουσες παντώς τύπου (χώροι συναυλίων/οικίες κλπ.) και επιπλέον υπήρχε περιορισμός στις μετακινήσεις των πολιτών. Η δεύτερη εκδοχή δημιουργήθηκε συνεπώς λόγω δυσκολιών υλοποίησης της πρώτης εκδοχής. 

Το έργο "*Life in Plastic*" αρχικά συντέθηκε για ζωντανή προβολή (εικόνα) [πρόκειται για βίντεο, στατική εικόνα, ή ακολουθία στατικών εικόνων; να διασαφηνιστεί], προκατασκευασμένο ηλεκτροακουστικό ηχητικό υπόβαθρο (tape/ήχος) και έναν έως τριάντα πέντα εκτελεστές (επιτέλεση). Σε αντίθεση με την πρώτη εκδοχή του έργου, η δεύτερη εκδοχή αντί για εκτελεστές καλεί τους ίδιους τους ακροατές του έργου να συμμετέχουν ενεργά με το να χτυπάνε ρυθμικά μοτίβα πάνω σε διάφορα πλαστικά αντικείμενα που τυγχάνει να φέρουν πάνω τους. H δεύτερη εκδοχή παρουσιάστηκε επιτυχώς στο 15o Φεστιβάλ Οπτικοακουστικών Τεχνών του Ιονίου Πανεπιστημίου στο πλαίσιο της παρουσίασης του ηχητικού σχεδιασμού και της ηχητικής επένδυσης στο Τμήμα Τεχνών Ήχου και Εικόνας (Παλαιό Ψυχιατρείο) στις 1/6 και στις 4/6 ως οπτικοακουστική εγκατάσταση (Πρόγραμμα 2022 [αν γίνεται, να παρατεθεί το πρόγραμμα σε παράρτημα]).

Για την δεύτερη εκδοχή δώθηκε στο κοινό η παρακάτω οδηγία:

«Καθ’ όσο εκτελείται το έργο ο ακροατής έχει την δυνατότητα να συμμετέχει ενεργά στο ίδιο το έργο με το να παίζει διάφορα ρυθμικά μοτίβα πάνω σε πλαστικά αντικείμενα που τυγχάνει να έχει στην διάθεσή του όποτε το κρίνει αυτός σκόπιμο/χρήσιμο»

Η οδηγία αυτή αποτυπώθηκε στην περιγραφή του έργου έτσι ώστε να εξοικονομηθούν φυσικοί πόροι και να αποφεχθεί η χρήση χαρτιού. Ακολουθεί αναλυτικά η περιγραφή του έργου έτσι όπως στάλθηκε στο φεστιβάλ. 

«Το οπτικοακουστικό έργο αυτό αποτελεί ένα πολιτικοποιημένο έργο το οποίο ασκεί κριτική στην χρήση του πλαστικού στην σημερινή μας κοινωνία καθώς και το πόσο “πλαστική/ψεύτικη” έχει γίνει. Το ακουστικό μέρος αυτού του έργου αποτελείται από προηχογραφημένους ήχους από διάφορα πλαστικά αντικείμενα καθώς και από εργοστάσια παραγωγής πλαστικών αντικειμένων. Η επαναχρησιμοποίηση του ηχητικού υλικού αντανακλά την έννοια της ανακύκλωσης. Το ίδιο συμβαίνει και στο οπτικό μέρος του έργου, το οποίο αποτελείται από κολλάζ διάφορων εικόνων και βίντεο με την ίδια θεματική. Καθ’ όσο εκτελείται το έργο ο ακροατής έχει την δυνατότητα να συμμετέχει ενεργά στο ίδιο το έργο με το να παίζει διάφορα ρυθμικά μοτίβα πάνω σε πλαστικά αντικείμενα που τυγχάνει να έχει στην διάθεσή του όποτε το κρίνει αυτός σκόπιμο/χρήσιμο. Κατ’ αυτόν τον τρόπο γίνεται πάλι εμφανής η έννοια της ανακύκλωσης. Η κριτική σκοπιά που έχει το έργο σταδιακά παίρνει μία πιο κυνική προοπτική και μας παρουσιάζει τα γεγονότα καυστικά. Το ηλεκτροακουστικό μέρος του έργου επιμελήθηκε η Σοφία Εμμανουηλίδου και το οπτικό μέρος ο Κώστας Ντουλματζής.»

Σύμφωνα με τα παραπάνω διαπιστώνουμε πως η κύρια διαφοροποίηση μεταξύ των δύο εκδοχών του έργου είναι οι διαφορετικές επιτελεστικές προσεγγίσεις. Στην πρώτη εκδοχή του έργου υπάρχει συγκεκριμένο σύνολο/ομάδα με εκτελεστές οι οποίοι επιτελούν το έργο διαβάζοντας την αντίστοιχη παρτιτούρα. Συγκριτικά με την πρώτη εκδοχή, η δεύτερη εκδοχή του έργου δεν έχει παρτιτούρα και οι εκτελεστές είναι το ίδιο το ακροατήριο. Η αλλαγή της σύμβασης της επιτέλεσης επηρρεάζει την συνολική δομή του έργου και θα εξετασθεί στο κεφάλαιο 3.7.

## 3.5 Αφηγηματικότητα των μέσων στην πρώτη εκδοχή (version)

Στην παρούσα εργασία η κεντρική θεματική είναι το πλαστικό (ως υλικό και ως έννοια) καθώς και η ανακύκλωση/επαναχρησιμοποίησή του. Η θεματική αυτή αποτυπώνεται ξεχωριστά από τα μέσα τόσο από τον χρόνο σύνθεσής τους όσο και από την ίδια τους την επιτέλεση.  Στην παρούσα ενότητα αναλύουμε το προκατασκευασμένο ηχητικό υλικό του έργου (tape) (Κεφάλαιο 3.1), το προκατασκευασμένο οπτικό υλικό (video) (Βλ. Κεφάλαιο 3.2) καθώς και την παρτιτούρα επιτέλεσης του έργου (Βλ. Κεφάλαιο 3.3).

"*Life in Plastic*"(https://drive.google.com/file/d/1MVDrZZ1vUuADzXsGK9xfA9COyisN5Ocu/view?usp=share_link)

Βίντεο 1: Οπτικό υλικό από το έργο "*Life in Plastic*"

Τα τρία αυτά μέσα (media) έχουν κοινό παρανομαστή την χρήση του πλαστικού ως μέσο και ως έννοια. Στο κεφάλαιο 1.7 ορίσαμε την τέχνη της αφήγησης καθώς και τους μηχανισμούς της. Χαρακτηριστικά είπαμε πως η αφήγηση έρχεται να μας απαντήσει σε βασικά ερωτήματα όπως το ποιος αφηγείται τι και πως: ποιος αντιλαμβάνεται τι και από ποια οπτική γωνία και ποιος χαρακτηρίζει ποιον και σε τι πλαίσιο (Manfred 2021: 1).

Για να υποστηριχθεί η αφήγηση υπάρχουν αρκετές συνδέσεις μεταξύ του προκατασκευασμένου ηχητικού υλικού (tape) και του προκατασκευασμένου οπτικού υλικού (video). [Εξήγησε την προηγούμενη πρόταση με καλύτερη διατύπωση, και δώσε ένα παράδειγμα!] Αν και στα δύο μέσα έχει χρησιμοποιηθεί η τεχνική του κολλάζ για να συντεθούν προσπαθήσαμε μαζί με τον Ντουλματζή Κώστα να υπάρχει μία σχετική ισορροπία μεταξύ συνάφειας και μη [συνάφεια μεταξύ ποιών στοιχείων? Δώσε παραδείγματα!]. Αυτό έγινε με σκοπό τα μέσα να εκτυλίσσουν διαφορετικά την ιστορία και να συμπληρώνουν νοηματικά σε μερικά σημεία το ένα το άλλο και όχι να υπόκεινται το ένα στο άλλο σε μια σχέση άρρηκτης εξάρτησης. [Η λέξη κλειδί η οποία ήταν σαν συνθετική πρόθεση ήταν η αλληλεπίδραση μεταξύ των ξεχωριστών μέσων] [Δεν είναι κατανοητό αυτό. Παρκαλώ καλύτερη διατύπωση]. Επιπρόσθετα, λόγω του ο,τι το έργο έχει και επιτελεστικό πλαίσιο το οποίο αποτελείται από έναν έως 35 εκτελεστές, στο προκατασκευασμένο ηχητικό υλικό του έργου (tape) υπάρχουν κάποια ρυθμικά μοτίβα από την παρτιτούρα εκτέλεσης έτσι ώστε να προϊδεάζουν τόσο τους εκτελεστές όσο και το κοινό για την επικείμενη επιτέλεση (performance [δώσε παραδείγματα]). 

Στο έργο το πλαστικό αρχικά παρουσιάζεται ως υλικό το οποίο παράγεται και χρησιμοποιείται ευρέως από την ανθρωπότητα. Προς το τέλος του έργου στιαδιακά το πλαστικό σταματά να αντιμετωπίζεται σαν υλικό και αρχίζει να αντιμετωπίζεται σαν αφηρημένη έννοια, γίνεται δηλαδή μία μεταβολή από την κυριολεκτική στην μεταφορική αντιμετώπιση. [Την μεταφορά προσδίδει εξίσου το προκατακσευασμένο ηχητικό υλικό του έργου καθώς και το οπτικό.] [Δεν είναι κατανοητό. Εκφρασε το καλύτερα] Αυτό επιτυγχάνεται με την χρήση οπτικών δειγμάτων (video samples) που παρουσιάζουν τις εικόνες της Μπαρμπι (Barbie) και του συντόφου της Κεν (Ken) ως υπαρκτές περσόνες [εξήγησε γιατί αυτό δημιουργεί μεταφορά]. Το προκατασκευασμένο ηχητικό υλικό του έργου έρχεται να ενισχύσει το ερέθισμα της εικόνας και αυτό επιτυγχάνεται με την χρήση ηχητικών δειγμάτων (sound samples) από το ομώνυμο ποπ κομμάτι "*Barbie Girl*" του συγκροτήματος Άκουα. Σύμφωνα με τα παραπάνω συμπεραίνουμε ότι υπάρχουν συσχετίσεις/αλληλεξαρτήσεις και ρητορικά σχήματα εξίσου και στα τρία μέσα που αποτελούν το έργο (εικόνα, ήχος, επιτέλεση) καθόλη την διάρκεία του [δώσε παραδείγματα]. Οι συσχετίσεις αυτές μας δίνουν την αίσθηση της αλληλεπίδρασης μεταξύ των μέσων και είναι ο κοινός παρανομαστής για να έχουμε ένα επιτυχημένο πολυμεσικό έργο.

Στην συγκεκριμένη εκδοχή (version) του έργου συμμετέχουν ενεργά μόνο οι εκάστοτε επιτελεστές/σύνολο ενώ οι θεατές παρακολουθούν από κάποια απόσταση την επιτέλεση του έργου στο σύνολό της (εικόνα, ήχος, επιτέλεση). Θα λέγαμε με τους όρους τους αφήγησης πως η ιστορία εκτυλίσσεται σε ένα παροντικό χρόνο και οι θεατές είναι αμέτοχοι και μακριά από την εξέλιξη της υπόθεσης του έργου. Η αφηγηματική οπτική γωνία της επιτέλεσης στην συγκεκριμένη περίπτωση βρίσκεται σε πιο στεγανά μουσικά πρότυπα τα οποία είναι σύμφωνα με πιο αρχαϊκά συναυλιακά πρότυπα. [δηλαδή; τι εννοείς; δώσε παραδειγμα (;)] Το γεγονός αυτό δεν αναιρεί την πολυμεσικότητα, αλλά σαφώς στερείται της αμέσης αλληλεπίδρασης με το κοινό. Λόγω αυτού η εμπειρία ενός έργου με την παρούσα μορφή θα μπορούσε να χαρακτηριστεί εμβυθιστική (immersive) μόνο ως προς τον εαυτό της. Αυτό συμβαίνει διότι η παρτιτούρα του έργου είναι ανοικτής φόρμας και καλεί τους εκάστοτε επιτελεστές να συμμετέχουν ενεργά κατόπιν συγκεκριμένων οδηγιών. Οι επιτελεστές δεν επιτελούν μηχανικά το έργο μέσα από την παρτιτούρα αλλά κατόπιν των οδηγιών και της κρίσης τους είναι ελέυθεροι να παίρνουν αποφάσεις μέσα στο έργο αναφορικά με το πότε και εάν είναι σκόπιμο να παίξουν στα ρυθμικά μοτίβα της παρτιρούρας στα πλαστικά αντικείμενα.

Σύμφωνα με τον Χούν (Η­ühn) (Βλ. Κεφάλαιο 1.7), η αφήγηση είναι απαραίτητο στοιχείο όλων των γραπτών ιστοριών (μυθιστορήματα, διηγήματα, ποιήματα, απομνημονεύματα κ.λπ.), με τη λειτουργία της να μεταφέρει την ιστορία στο σύνολό της. Ωστόσο, η αφήγηση μπορεί να είναι προαιρετική σε άλλες μορφές αφήγησης όπως οι ταινίες, τα θεατρικά έργα, τα μουσικά έργα, οι τηλεοπτικές εκπομπές και τα βιντεοπαιχνίδια. Αυτό συμβαίνει διότι η ιστορία καθαυτή μπορεί να μεταφερθεί με άλλα μέσα, όπως η αλληλεπίδραση μεταξύ των χαρακτήρων ή η προοπτική/οπτική γωνία (Hühn 2021). **Τα μέσα με τις εγγενείς ιδιότητες του εκφράζουν την εκάστοτε αφήγηση επαρκώς και λόγω αυτού η χρήση ενός αφηγητή είναι περιττή** (Ασαφές! Να διαγραφεί ή να εξηγηθεί καλύτερα). 

Θα μπορούσε να υποστηριχθεί επιπλέον πως η συγκεκριμένη υπόθεση/θεματική εκτυλίσσεται από πολλαπλούς "αφηγητές" (διαφορετικά μέσα) τα οποία εκτυλίσσουν την αφήγηση από διαφορετικές οπτικές γωνίες και διαφορετικές χρονικές στιγμές. Μία τέτοια είδους αφήγηση δημιουργεί μια ιστορία με πολλές διαφορετικές προοπτικές/οπτικές γωνίες και συνεπώς εναπόκειται στον καθένα μας για το πως θα δομήσει αυτές τις διαφορετικές προοπτικές στην δική του πορεία αφήγησης. Στο συγκεκριμένο έργο θα μπορούσε να υποστηριχθεί πως εν μέρει συμβαίνει κάτι τέτοιο λόγω του ότι πρόκειται για ένα κολλάζ εκφάνσεων του πλαστικού στην ζωή μας τόσο από το προκατασμευένο ηχητικό υλικό του έργου (tape) όσο και από το οπτικό. [Δωσε παράδειγμα]. Ωστόσο, η αφήγηση δεν είναι τελείως ελεύθερη καθώς υπάρχει κλιμάκωση η οποία συνεργείται και απο τα τρία μέσα και οδηγεί την έννοια του πλαστικού από την κυριολεξία στην μεταφορά. Το κάθε μέσο με την διαφορετική οπτική γωνία που έχει λόγω της φύσης του έρχεται και εμπερικλείει την υπόθεση (concept) και οδηγεί σε ένα κοινό συμπέρασμα.  

## 3.6 Αφηγηματικότητα των μέσων στην δεύτερη εκδοχή (version)

H δεύτερη εκδοχή του έργου ουσιαστικά διαφέρει από την πρώτη λόγω της αλλαγής της σύμβασης της επιτέλεσης. Όπως έχει αναφερθεί σε προηγούμενα κεφάλαια (Βλ. Κεφάλαιο 1.4, 3.4), η δεύτερη εκδοχή δημιουργήθηκε λόγω δυσκολιών υλοποίησης της πρώτης. Το έργο 
"*Life in Plastic*" αρχικά συντέθηκε για ζωντανή προβολή (εικόνα), προκατασκευασμένο ηλεκτροακουστικό ηχητικό υπόβαθρο (tape) (ήχος) και έναν έως τριάντα πέντα εκτελεστές (επιτέλεση). Σε αντίθεση, η δεύτερη εκδοχή (version) αντί για εκτελεστές καλεί τους ίδιους τους ακροατές του έργου να συμμετέχουν ενεργά με το να χτυπάνε ρυθμικά μοτίβα πάνω σε διάφορα πλαστικά αντικείμενα που τυγχάνει να φέρουν πάνω τους.

Όσον αφορά το προκατασκευασμένο ηχητικό υλικο (tape) και το προκατακσμευασμένο οπτικό υλικό (βίντεο) ισχύουν όλα όσο ισχύουν και στην πρώτη εκδοχή του έργου (Βλ. Κεφάλαιο 3.5). Η κύρια διαφοροποίηση δηλαδή μεταξύ των δύο εκδοχών του έργου είναι οι διαφορετικές προοοπτικές επιτέλεσης. Στην πρώτη εκδοχή του έργου υπάρχει συγκεκριμένο σύνολο/ομάδα με εκτελεστές οι οποίοι επιτελούν το έργο διαβάζοντας την αντίστοιχη παρτιτούρα ενώ στην δεύτερη εκδοχή δεν  υπάρχει παριτούρα και οι εκτελεστές είναι το ίδιο το ακροατήριο. Η αλλαγή της σύμβασης της επιτέλεσης επηρρεάζει σαφώς την συνολική δομή του έργου και το πως αντιλαμβανόμαστε το έργο στην ολότητά του.

Η επιτέλεση (performance) βρίσκεται στα χέρια του ίδιου του ακροατηρίου, του κοινού. Συνεπώς σε αντίθεση με την πρώτη εκδοχή, στην δεύτερη εκδοχή του έργου οι ακροατές έχουν ενεργό ρόλο στην εξέλιξη της πλοκής. Αυτό συμβαίνει σε δύο επίπεδα, στο πρακτικό και στο επιτελεστικό. Το πρακτικό επίπεδο αφορά τα πλαστικά αντικείμενα που οι ακροατές τυγχάνει να φέρουν μαζί τους. Ίσως υπάρχουν κάποια κοινά πλαστικά αντικείμενα μεταξύ των εκτελεστών (κάρτα, μπρελοκ από κλειδιά κ.ο.κ.) ίσως και όχι αλλά σίγουρα τα αντικείμενα τα οποία τυγχάνει να φέρει ο εκάστοτε ακροατής στον χώρο της επιτέλεσης  διαφέρουν από αυτά που θα υπήρχαν σε μία επιτέλεση για συγκεκριμένο σύνολο επιτελεστών. Χαρακτηριστικά για την πρώτη εκδοχή επιτέλεσης συνέλλεξα διάφορα πλαστικά αντικείμενα τα οποία υπήρχαν στο χώρο του σπιτιού μου (πλαστικά μπουκάλια, απορρυπαντικά, πλαστικές αμπούλες κλπ.) με σκοπό να είναι τα "μουσικά όργανα" της επιτέλεσης. Μερικά πλάνα των αντικειμένων αυτών χρησιμοποιήθηκαν εξίσου στο προκατασμένο οπτικό υλικό (video) το οποίο έγινε σε συνεργασία με τον Ντουλματζή Κώστα. Το επιτελεστικό μέρος αφορά την ίδια την επιτέλεση καθεαυτή. Στην πρώτη εκδοχή οι επιτελεστές έπρεπε να οδηγήσουν συγκεκριμένες οδηγίες οι οποίες αναγράφονταν στην ανάλογη παρτιτούρα, ενώ στη δεύτερη εκδοχή οι ακροατές είναι ελεύθεροι να επιτελέσουν οποιαδήποτε ρυθμικό μοτίβο αυτοί επιθυμούν σύμφωνα με την κρίση και βούλήσή του.

Συνοψίζοντας, παρατηρούμε πως σε αντίθεση με την πρώτη εκδοχή οι ακροατές της δεύτερη εκδοχής συμμετέχουν ενεργά και διαμορφώνουν τον ήχο του έργου στο επιτελεστικό του μέρος. Όπως ειπωθηκε στο κεφάλαιο Κεφάλαιο 1.7 η αφηγηματική “θέση/προοπτική” που δίνουμε στην αφήγησή μας είναι πολύ σημαντική για την εξέλιξη της ιστορίας καθώς αυτή καθιστά την πλοκή (σειρά γεγονότων). Στην συγκεκριμένη εκδοχή (version) του έργου συμμετέχουν ενεργά οι ακροατές στην επιτέλεση και διαμορφώνουν τον ηχο της. Θα λέγαμε με τους όρους τους αφήγησης πως η ιστορία εκτυλίσσεται σε ένα παροντικό χρόνο και οι θεατές είναι συμμετέχουν ενεργά στην εξέλιξη της υπόθεσης του έργου. Η αφηγηματική οπτική γωνία της επιτέλεσης στην συγκεκριμένη περίπτωση βρίσκεται σε πιο ελεύθερα μουσικά πρότυπα τα οποία είναι σύμφωνα με πιο σύγχρονα συναυλιακά πρότυπα. Το γεγονός αυτό ενισχύει την πολυμεσικότητα διότι υπάρχει άμεση αλληλεπίδραση μεταξύ κοινού και επιτέλεσης. Λόγω αυτού η εμπειρία ενός έργου με την παρούσα μορφή θα μπορούσε να χαρακτηριστεί εμβυθιστική (immersive) και καθηλωτική καθώς οι επιτελεστές και το κοινό ταυτίζονται. Οι επιτελεστές/κοινό για να συμμετέχουν στην επιτέλεση πρέπει να ακούνε ενεργά το έργο καθ' όλη την διάρκειά του και να παρατηρούν τυχόν μεταβολές. Κατ' αυτόν τον τρόπο αποφεύεται η παθητική ακροάση και ενισχύεται η διάδραση. 

## 3.7 Μεταβολή της αλληλεπίδρασης των μεσών στις διαφορετικές εκδοχές του έργου "*Life in Plastic*"

Στα προηγούμενα κεφάλαια (Βλ. Κεφάλαιο 3.5, 3.6) αναφερθήκαμε στην αφηγηματικότητα των μέσων στις δύο πιθανές εκδοχές επιτέλεσης. Η ειδοποιός διαφορά μεταξύ των δύο πιθανών εκδοχών επιτέλεσης είναι πως στην πρώτη εκδοχή οι ακροατές είναι άμετοχοι από το έργο και την εξέλιξη της πλοκής του ενώ στην δεύτερη συμμετέχουν ενεργά. Οι θεατές είναι συμμέτοχοι στις αποφάσεις της επιτέλεσης τόσο από την χρήση των εκάστοτε πλαστικών αντικειμένων που χρησιμοποιούν (πρακτικό επίπεδο) όσο και από την χρήση των ρυθμικών μοτίβων (pattern) που θέλουν να παίξουν (επιτελεστικό επίπεδο).

Λόγω αυτού η αλληλεπίδραση/διάδραση μεταξύ των μέσων μεταβάλλεται στις δύο διαφορετικές εκδοχές καθότι στην δεύτερη αναιρείται ο ρόλος του αμέτοχου παρατηρητή. Η αλλαγή της προοπτικής της επιτέλεσης αλλάζει το έργο στο σύνολό του, καθώς οι θεατές/ακροατές "αλληλεπιδρούν" και με τα άλλα μέσα [προκατασκευασμένο ηχητικό υλικό (tape), προκατασκευασμένο οπτικό υλικό (video)] έτσι ώστε να επιτελέσουν το έργο. Στην πρώτη εκδοχή το κοινό δεν αλληλεπιδρά με κανένα από τα μέσα του έργου (εικόνας, ήχος, επιτέλεση) αλλά αντιθέτως παρακολουθεί από απόσταση, όπως κάνει ένας αφηγητής σε μία ιστορία. 

Καταλαβαίνουμε από τα παραπάνω πως η αλλαγή σύμβαση της επιτέλεσης δημιουργεί περισσότερα ρητορικά σχήματα στην δεύτερη εκδοχή σε σχέση με την πρώτη εκδοχή. Η αφήγηση της πλοκής (υπόθεσης) του έργου μεταβάλλεται από τρίτο πρόσωπο (πρώτη εκδοχή) σε πρώτο (δεύτερη εκδοχή). Η μεταβολή αυτή μας δημιουργεί νέα ρητορικά σχήματα τα οποία είναι βασισμένα σε βαθύτερες ψυχολογικές καταστάσεις και αντικατοπτρίζουν τις εμπειρίες και τα ακούσματα των θεατών/ακροατών σε αντίθεση με την πρώτη εκδοχή η οποία μπορεί να επιτελεστεί κάτω από ένα συγκεκριμένο/αυστηρό πρίσμα λόγω της χρήσης συνόλου συγκεκριμένων επιτελεστών.

Επιπρόσθετα στην δεύτερη εκδοχή, για να είναι επιτυχής η επιτέλεση θα πρέπει οι θεατές/ακροατήριο να αλληλεπιδρούν μεταξύ τους και η επιτέλεση του ενός να έρχεται να συμπληρώνει την επιτέλεση του άλλου. Οι θεατές/ακροατές που στην δεύτερη εκδοχή είναι και επιτλεστές θα πρέπει να αλληλεπιδρούν τόσο με τα διαφορετικά μέσα του έργου (εικόνα, ήχος, επιτέλεση,) όσο και μεταξύ τους.  

## 4.Συμπεράσματα

Συνοψίζοντας, η πολυμεσικότητα είναι μία πρακτική των ημερών μας που συνεχώς κερδίζει περισσότερη αναγνώριση. Συναντάμε τα πολυμέσα τόσο στην τέχνη όσο και στην καθημερινή μας ζωή. Αυτό συμβαίνει καθότι η πολυμεσικότητα μπορεί να εγείρει τις αισθήσεις μας σε μεγαλύτερο βαθμό από ότι πάγιες πρακτικές επιτέλεσης έργων που πραγματοποιούνται με την χρήση ενός μόνο μέσου. Οι συνθέτες/δημιουργοί μουσικής θα πρέπει να λάβουν υπόψιν την πρακτική αυτή εάν θέλουν το έργο τους να ειναι συνυφασμένο με τις τελευταίες τεχνολογικές/καλλιτεχνικές εξελίξεις.

Για να υπάρχει επιτυχής πολυμεσικότητα θα πρέπει τα μέσα να έχουν εμφανείς συνδέσεις/συσχετίσεις μεταξύ τους και να εξυπηρετούν την εξιστόρηση/αφήγηση μίας κεντρικής θεματικής (υπόθεσης). Τα μέσα θα πρέπει να έχουν συντεθεί με τέτοιο τρόπο έτσι ώστε η συνεργία τους να πρεσβεύει την κεντρική θεματική από διαφορετικές οπτικές γωνίες. Κάθε μέσο έχει διαφορετική οπτική γωνία που συνυφαίνεται με τις εγγενείς ιδιότητές του.

Για να υποστηριχθεί αυτή η υπόθεση, στο συγκεκριμένο υπόμνημα αναλύθηκαν διεξοδικά οι μηχανισμοί της αφήγησης στο πολυμεσικό έργο “*Life in Plastic*”. Η μελέτη βασίστηκε πάνω στην θεωρία της αφήγησης (narration) και την ρητορική. Εξετάσθηκε ιδιαίτερα η αφηγηματική θέση και ο αφηγηματικός χρόνος για το ήδη προκατασκευασμένο οπτικό (video) και ηχητικό (tape) μέρος του έργου καθώς και της επιτέλεσης και για τις δύο πιθανές εκδοχές του έργου. 

Παρατηρήσαμε πως η αλλαγή της προοπτικής της επιτέλεσης αλλάζει την αφήγηση του έργου καθώς και την συνολική δομή του. Χαρακτηριστικά στο πρώτο έργο οι θεατές/ακροατές με τους όρους της αφήγησης είναι αμέτοχοι και παρακολουθούν την πλοκή από απόσταση (τρίτο πρόσωπο/παρατηρητές) ενώ στην δεύτερη εκδοχή συμμετέχουν ενεργά (πρώτο πρόσωπο/αφήγηση από αφηγητή που έχει πρωταγωνιστικό ρόλο στο έργο). Λόγω της συμμετοχής τους αυτής τα ρητορικά σχήματα που δημιουργούνται μέσα στο έργο μεταβάλλονται και η συνεργία τους δίνει ένα διαφορετικό έργο στο σύνολό του. 

Προσωπικά πιστεύω πως η δεύτερη εκδοχή επιτέλεσης του έργου είναι πιο δόκιμη από την πρώτη καθώς οι θεατές/ακροατές συμμετέχουν ενεργά στο έργο και η θεματική από μία απλή εξιστόρηση γίνεται "βιώμα". Είναι αλήθεια πως ως άνθρωποι αντιλαμβανόμαστε τον κόσμο μέσω των αισθήσεών μας και λόγου αυτού προσπαθούμε τα εργαλεία που χρησιμοποιούμε να είναι όσο πιο ρεαλιστικά/πραγματικά γίνεται. Ένα πολυμεσικό έργο προσομοιάζει εν μέρει τον φυσικό κόσμο και λόγω αυτού η εμπειρία ενός τέτοιου έργου χαρακτηρίζεται ως εμβυθιστική (immersive). Η πρακτική αυτή χρησιμοποιείται συνήθως από συνθέτες/δηκιουργούς πολυμεσικών έργων με πιο χαρακτηριστικό παράδειγμα τον συνθέτη Αλεξάντερ Σούμπερτ (Alexander Schubert). Στα έργα του Σούμπερτ παρατηρούμε πως πολλές φορές τα όρια μεταξύ κοινού και ακροαστή είναι ασαφή όπως στο έργο "*Sleep Laboratory*".

Η ανάλυση ενός έργου από τον ίδιο τον συνθέτη εάν και φαίνεται προβληματική, ο συνθέτης μπορεί να στηρίξει και να δικαιολογήσει την πρόθεσή του μέσω της θεωρίας της αφήγησης και να αντιστοιχίσει τα μέσα που επέλεξε και τον τρόπο χρήσης τους προς το επιδιωκόμενο αποτέλεσμα και να ανοίξει τον δρόμο ερευνητικά για να τεθούν νέα ερωτήματα σχετικά με την σχέση μεταξύ ήχου, εικόνας καθώς και της επιτέλεσης.

Σε προηγούμενα κεφάλαια σκιαγραφούνται οι τρόποι με τους οποίους τα διαφορετικά μέσα που συγκροτούν το έργο [εικόνα, ήχος, επιτέλεση (performance)] συμβάλουν στην συνολική αφήγηση και συνεπώς στη δομή του έργου. Οδηγηθήκαμε στο συμπέρασμα πως κάθε μέσο έχει διαφορετική οπτική γωνία η οποία συνυφαίνεται με τις εγγενείς ιδιότητες του μέσου. Η συνεργία των μέσων καθώς και η προοπτική επιτέλεσής τους συμβάλει στην αφήγηση και επηρεάζει την συνολική δομή του. 

Εάν και το αρχικό έναυσμα της έρευνας ήταν να βρεθούν μηχανισμοί που επιβεβαιώνουν με αντικειμενικά κριτήρια μία σχέση/μετάφραση της εικόνας σε ήχο και το αντίστροφο, το γεγονός πως ίσως δεν υπάρχει ακριβής απάντηση είναι και το έναυσμα για περαιτέρω πειραματισμό. Μπορεί δηλαδή ο εκάστοτε συνθέτης/δημιουργός να φτιάξει τον δικό του προσωπικό "κόσμο/πραγματικότητα" και να δημιουργήσει τις συσχετίσεις που αυτός επιθυμεί έτσι ώστε να καθοδηγήσει την προσοχή των θεατών/ακροατών σε σημεία του έργου που θέλει. Οι διαφορετικές προσπάθειες συσχέτισης και νοηματοδότισης μας οδηγούν σε νέα ερευνητικά ερωτήματα τα οποία μπορούνε ίσως να απαντηθούν από ερευνητές νερυψυχολογίας και ψυχοακουστικής. 

Όπως έχει πει και ο Ανταμ Νίιλι (Adam Neely) η μεταφορά διευρύνει την αντίληψη μας (Neely, 2018: σελ;;;). Η διαρκής σύνδεση και συσχέτιση του ήχου με την εικόνα και την επιτέλεση μπορεί να μας οδηγήσει σε νέα ερευνητικά μονοπάτια. Η συνδέσεις/συσχετίσεις που κάνουμε μας βοηθάνε τόσο στο να δομήσουμε την ιστορία όσο και στο να την φτιάξουμε πιο "ρεαλιστική" έτσι ώστε να καθρευτίζει εν μέρει τον φυσικό κόσμο.

## 5. Επίλογος

Στο υπόμνημα αυτό αναλύονται οι μηχανισμοί της αφήγησης σε πολυμεσικά έργα και συγκεκριμένα στο πολυμεσικό έργο “*Life in Plastic*”.  
Κύριο ρόλο κατά την σύνθεση του έργου αυτού αποτέλεσε η εξωμουσική ιδέα της "πλαστικής" ρύπανσης στην κυριολεξία και στην μεταφορά της έννοιας, συνεπώς το έναυσμα αυτό είναι δεσμευτικό ως προς τον ακροατή. H χρήση αυτής της εξωμουσικής ιδέας έγινε στην ουσία συνθετική πρόθεση/υπόθεση της παρούσας εργασίας και γύρω από αυτή εκτυλίθηκε η αφήγηση στο χρόνο του έργου μέσω των μέσων (media) που χρησιμοποιήθηκαν (εικόνας, ήχος, επιτέλεση). 

Στον ρομαντισμό ο Φραντς Λίστ (Franz Liszt) χρησιμοποίησε την έννοια προγραμαματική μουσική για να χαρακτηρίσει την αναφορικότητα της μουσικής σε εξωμουσικά στοιχεία έτσι ώστε να προφυλάξει τον ακροατή από μία λανθασμένη ποιητική ερμηνεία του έργου. Εισήγαγε το "πρόγράμμα" στα συμφωνικά του ποιήματα για να αποφύγει την παρερμηνεία (Scruton, 2001). Έκτοτε και έως τις μέρες μας το πρόγραμμα είναι μία πάγια πρακτική που συνηθίζεται σε συναυλίες και λοιπές οπτικοακουστικές εκδηλώσεις. Κύριος ρόλος το προγράμματος ακόμα και σήμερα είναι να προφυλάξει το κοινό από μία γενικευμένη παρερμηνία η οποία είναι τελείως αντίθετη από τις βλέψεις και τα θέλω του εκάστοτε δημιουργού/συνθέτη. Με την χρήση της πολυμεσικότητας όμως η ανάγκη αυτή αρχίζει και αποδυναμώνεται καθώς η εκάστοτε θεματική μπορεί να υποστηριχθεί και να αιτιολογηθεί επαρκώς από τα μέσα καθεαυτά. Η εξιστόριση της υπόθεσης συνυφαίνεται με τις εγγενείς ιδιότητες των μέσων και λόγω αυτού ο ακροατής εκτείθεται σε ένα πλήθος ερεθισμάτων τα οποία είναι καθηλωτικά και εμβυθιστικά (immersive). Τα οποιαδήποτε ρητορικά σχήματα ή αλληλεπιδράσεις που δημιορυγεί ο εκάστοτε δημιουργός/συνθέτης μπορούν να προσμετρηθούν σαν τεχνιτές προσπάθειες κατασκευής τεχνητών συναισθητικών εμπειριών με την ευρύτερη έννοια και έτσι να προσομοιάσουν αρτιστικά τον φυσικό κόσμο/πραγματικότητα (reality) κατά το δύνασθαι. 

Παρότι ανάλυση ενός έργου από τον ίδιο τον συνθέτη μπορεί να φαίνεται προβληματική, ο συνθέτης μπορεί να στηρίξει και να δικαιολογήσει την συνθετική πρόθεσή του μέσω της θεωρίας της αφήγησης και να αντιστοιχίσει τα μέσα που επέλεξε και τον τρόπο χρήσης τους προς το επιδιωκόμενο αποτέλεσμα. Επίπλεον μια έρευνα σαν και την παρούσα μπορεί να ανοίξει τον δρόμο ερευνητικά για να τεθούν νέα ερωτήματα σχετικά με την σχέση μεταξύ ήχου, εικόνας καθώς και επιτέλεσης από κλάδους όπως η μουσικολογία, η σονολογία, οι οπτικές και εφαρμοσμένες επιστήμες και η ψυχολογία.

Κατά την σύνθεση αυτού του έργου μελέτησα πολυμεσικά έργα καθώς και τις τεχνικές σύνθεσης και ενορχήστρωσής τους. Επιπλέον, μελέτησα  τα μουσικά ρεύματα τα οποία χαρακτήριζαν τα έργα αυτά. Η μελέτη πολυμεσικών έργων καθώς και των μουσικών ρευμάτων συνέβαλαν στην διαμόρφωση της συνθετικής μου σκέψης, όπως επίσης αποτέλεσαν καθοριστικό παράγοντα στην διαμόρφωση και διαχείριση του ηχητικού, οπτικού και επιτελεστικού υλικού του έργου. Μολονότι η ενασχόληση με την εργασία αυτή αρχικά ξεκίνησε έτσι ώστε να βρεθούν μηχανισμοί που επιβεβαιώνουν με αντικειμενικά κριτήρια μία σχέση/μετάφραση της εικόνας σε ήχο και το αντίστροφο, το γεγονός πως ίσως δεν υπάρχει ακριβής απάντηση είναι και το έναυσμα για περαιτέρω πειραματισμό. Οι εκάστοτε δημιουργοί/συνθέτες μπορούν να χρησιμοποιήσουν τους μηχανισμούς της αφήγησης έτσι ώστε να "χτίσουν" νοητές γέφυρες και συσχετίσεις μεταξύ του ήχου της εικόνας και της επιτέλεσης. Με αυτόν τον τρόπο μπορούν να διαμορφώσουν το προσωπικό τους στυλ καθώς και να η διεξαγωγή των πειραμάτων αυτών συνεχίζει το ίδιο το πείραμα. 

Η υλοποίηση της παρούσας έρευνας πιστεύω πως αντικατοπτρίζει όλα τα στοιχεία και εφόδια που αποκόμισα από την παρακολούθηση του Διατμηματικού Μεταπτυχιακού Προγράμματος των τμημάτων "Μουσικών Σπουδών" και "Τεχνών Ήχου και Εικόνας" της Σχολής "Μουσικής και Οπτικοακουστικών Τεχνών" του Ιονίου Πανεπιστημίου στην ειδίκευση της "Αυτόνομης Καλλιτεχνικής Ηχητικής Δημιουργίας". Τέλος, κρίνω σκόπιμο πως πρέπει να ευχαριστήσω πέρα από τον επιβλέποντα καθηγητή μου Ζάννο Ιωάννη, όλο το διδακτικό προσωπικό του διατμηματικού μεταπτυχιακού αυτού διότι μέσω των προσφερόμενων μαθημάτων του οδηγού σπουδών κατέστη εφικτό το παραπάνω υπόμνημα τόσο στην διαμόρφωσή του σε συνθετικό, αναλυτικό όσο και φιλοσοφικό και ερευνητικό επίπεδο. 

## 6. Βιβλιογραφία

1.	Γκρίφιθς, Πολ. “*Μοντέρνα Μουσική*”, Μετάφραση: Μαρία Κωστίου, Επιμέλεια: Απόστολος Κώτσιος, Σ.Ι. Ζαχαρόπουλος, Αθήνα 1993.
2.	Cage, John. “*Silence: Lectures and Writings*”, Reprinted ed., Marion Boyars, 2017.
3.	Τσίτσιου-Χελιδόνη, Χρυσάνθη. “*Ψηφίδες Για Την Ελληνική Γλώσσα*”. Ρητορεία Και Ρητορική, Ψηφίδες Για Την Ελληνική Γλώσσα , 2012, https://www.greek-language.gr/digitalResources/ancient_greek/encyclopedia/rhetoric/page_001.html?prev=true#fn2, Accessed 28 Sept 2022.
4.	Jahn, Manfred. “*Narratology 2.3: A Guide to the Theory of Narrative*”. English Department, University of Cologne. Published in 2021, https://www.uni-koeln.de/~ame02/pppn.pdf, Accessed 28 Sept 2022.
5.	Hühn, Peter; Sommer, Roy. "*Narration in Poetry and Drama*". The Living Handbook of Narratology. Interdisciplinary Center for Narratology, University of Hamburg. 2012 http://www.lhn.uni-hamburg.de/node/40.html, Accessed 14 Aug 2022.
6. Phelan, James. “*Narrative as Rhetoric*” The Ohio State University Press, 1996, https://ohiostatepress.org/books/BookPages/PhelanNarrative.htm, Accessed 14 Aug 2022.
7. Xeon, Sophie. “*Sophie - Faceshopping (Official Video)*” YouTube, SOPHIE, 4 Apr. 2018, https://www.youtube.com/watch?v=es9-P1SOeHU. Accessed on 25 Dec 2022.
8. Merriam-Webster. “*Drama Definition & Meaning.*” Merriam-Webster Dictionary, https://www.merriam-webster.com/dictionary/drama, Accessed on 25 Dec 2022.
9. Britannica, The Editors of Encyclopaedia. "*Music Drama*". Encyclopaedia Britannica, 20 Jul. 1998, https://www.britannica.com/art/music-drama, Accessed 25 December 2022.
10. Schubert, Alexander. “*Alexander Schubert - Star Me Kitten [Soundinitiative]*” YouTube, Alexander Schubert, 22 June 2015, https://www.youtube.com/watch?v=CcorGw1h688&amp;t=161s, Accessed 26 Dec 2022.
11. Nelson, Angela. “*Synesthesia: When One Sense Comes through as Another*.” WebMD, Reviewed by Christopher Melinosky on 23 August 2022, MD , https://www.webmd.com/brain/what-is-synesthesia, Accessed 26 Dec 2022.
12. Neely, Adam. “*New Horizons in Music: Polyrhythms | Loop.*” YouTube, Ableton Inc , 5 Mar. 2018, https://www.youtube.com/watch?v=JiNKlhspdKg&amp;t=8s, Accessed 26 Dec 2022.
13. Scruton, Roger. "Programme music.", Grove Music Online. 2001. Oxford University Press. https://www.oxfordmusiconline.com/grovemusic/view/10.1093/gmo/9781561592630.001.0001/omo-9781561592630-e-0000022394, Accessed 26 Dec 2022.
14. Urlich Michels, Άτλας της Μουσικής, Τόμος ΙΙ “Από το Μπαρόκ μέχρι σήμερα”, Eκδοτικός οίκος: Φίλιππος Νάκας. Αθήνα 1995.
15. Christopher Headington, “Ιστορία της Δυτικής Μουσική από την αρχαιότητα ως τις μέρες μας”, Τόμος Ι “Από την αρχαιότητα μέχρι τον Beethoven”, Πρόλογος-Μετάφραση: Μάρκος Δραγούμης, Εκδοτικός οίκος: Gutenberg, Αθήνα 1993.
16. Christopher Headington, “Ιστορία της Δυτικής Μουσική από την αρχαιότητα ως τις μέρες μας”, Τόμος ΙΙ “Από τον Γερμανικό Ρομαντισμό κι εφεξής”, Πρόλογος-Μετάφραση: Μάρκος Δραγούμης, Εκδοτικός οίκος: Gutenberg, Αθήνα 1993.
17. Tan, Michelle. “*Seeing Sound & Hearing Colours: Exploring the Concept of Chromesthesia.*” Sound of Life, Powered by KEF: Hi-Fi Speakers & Headphones, 6 Sept. 2021, https://www.soundoflife.com/blogs/experiences/seeing-sound-hearing-colours-exploring-the-concept-of-chromesthesia, Accessed 29 Dec 2022.
18. Νταλχάους, Καρλ. “Αισθητική Της Μουσικής”, Ελληνική γλώσσα ed., Στάχυ , Αθήνα, 2000.
19. Roberts, David. “*Visual Feasts of the Mind: Matching How We Teach to How We Learn*” Ghost Archive, TEDx Talks and TEDxLoughboroughU, 13 Dec. 2016, https://ghostarchive.org/varchive/FJyhTg26w-A, Accessed 2 Jan 2023.
20. Matanski, Viktor, "*Generative visualization based on sound*". Scientific Figure on ResearchGate. Published on 16 Aug 2017. Available from: https://www.researchgate.net/figure/Association-between-note-and-color-Alexander-Scriabin_fig2_319136065, Accessed 3 Jan 2023.
21. Goss, Clint, and  Melendez, Nicolas. “*The Color of Sound*”. Flutopedia, Manifest Spirit Music, Published on 20 Aug 2016, https://www.flutopedia.com/sound_color.htm, Accessed 3 Jan 2023.
22. Ambryix1. “*What Is Multimedia Art*”. Movement for Hope | Neuroscience. Art. Innovation, Published on 13 Oct 2011, http://www.movementforhope.org/what-is-multimedia-art/, Accessed 3 Jan 2023.
23. Hermansson, Mathias. “*Synaesthesia - Colours in Music*”. T | Blog, Thomann Deutschland , Published on 15 Mar 2022, https://www.thomann.de/blog/en/synaesthesia-colours-in-music/, , Accessed 4 Jan 2023.
24. Beaven, Kirstie. “*Performance Art, The Happening*”. Tate Organisation, https://www.tate.org.uk/art/art-terms/h/happening/happening, Accessed 13 Jan 2023
25. Sapega, Marissa. “*How to Get Started with Multimedia Storytelling*” The Craft, Shorthand, 15 Feb. 2022, https://shorthand.com/the-craft/tips-tools-guides-for-multimedia-storytellers/, Accessed on 15 Jan 2023.
26. Alvarez, Bryan. “*Synesthesia: The Smell of a Sound, the Taste of a Color*” YouTube, Exploratorium , Published on 14 Sept 2011, https://www.youtube.com/watch?v=aD-ASiSpBXc, Accessed on 16 Jan 2023.
27. Day, Sean A. “*Types of Synesthesia*” Synesthesia, http://www.daysyn.com/Types-of-Syn.html, Accessed on 16 Jan 2023.
28. “*Aqua – Barbie Girl Lyrics*” Genius, © 2023 ML Genius Holdings, LLC, https://genius.com/Aqua-barbie-girl-lyrics, Accessed on 1 Feb 2023.
29. Μεντίζης, Πασχάλης. “*Έμφραγμα Στην Ανακύκλωση Υλικών*”, Green Agenda, 2 Jan. 2020, https://greenagenda.gr/%CE%AD%CE%BC%CF%86%CF%81%CE%B1%CE%B3%CE%BC%CE%B1-%CF%83%CF%84%CE%B7%CE%BD-%CE%B1%CE%BD%CE%B1%CE%BA%CF%8D%CE%BA%CE%BB%CF%89%CF%83%CE%B7-%CF%85%CE%BB%CE%B9%CE%BA%CF%8E%CE%BD/, Accessed on 16 Apr 2023.
30. “*Πρόγραμμα*” 15ο Φεστιβάλ Οπτικοακουστικών Τεχνών, 2022, Τμήμα Τεχνών Ήχου &amp; Εικόνας, Εργαστήριο ΕΡΗΜΕΕ - Τμήμα Μουσικών Σπουδών,  Ιόνιο Πανεπιστημίου, https://avarts.ionio.gr/festival/2022/gr/schedule/, Accessed on 16 Apr 2023.
31. Schubert, Alexander. “*Alexander Schubert (Composer, Music)*” Alexander Schubert (Composer, Music) !, https://www.alexanderschubert.net/, Accessed on 22 Feb 2023.
32. Schubert, Alexander. “*Darmstadt 2021: Lecture Alexander Schubert ‘Projected and Fluid Identities*’” YouTube, Internationales Musikinstitut Darmstadt, 7 Aug 2021, https://www.youtube.com/watch?v=cc0g2wt-lB4, Accessed on 22 Feb 2023.
33. Schubert, Alexander. “*Lecture ‘Virtuality and Post-Digitalism’ @ University Linz*” YouTube, Alexander Schubert, 30 Jul 2020, https://www.youtube.com/watch?v=_9Mmt3TAJu8, Accessed on 22 Feb 2023.
34. Cooper, Max. “*Biography*” Max Cooper, TwelveTen, 2023, https://maxcooper.net/biography, Accessed on 17 Apr 2023.
35. Schubert, Alexander. “*Alexander Schubert - Sleep Laboratory [United Instruments of Lucilin]*” YouTube, 28 Jan 2023, https://www.youtube.com/watch?v=bqtA98ZwfXs, Accessed on 17 Apr 2023.
36. Murins, Sandris. “*Alexander Schubert on Sleep Laboratory*” YouTube, 28 Jan 2023, https://www.youtube.com/watch?v=03FpLEswmvE, Accessed on 17 Apr 2023. 
37. Ordway, Scott. “*Biography*” Scott Ordway, https://www.scottordway.com/biography, 2023, Accessed on 17 Apr 2023.
38. Ikeda, Ryoji. “*Biography*” Ryoji Ikeda , http://www.ryojiikeda.com/biography/, 2022, Accessed on 19 Apr 2023.


